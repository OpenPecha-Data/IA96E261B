༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
ImageGroup:
W22001
|197915596
11PD28070
7223003413
LCCN:
ISBN:
Title:
གླིང་གེ་སར་རྒྱལ་པོའི་སྒྲུང་གདུག་པ་སྤུན་བདུན་
|gling ge sar rgyal po'i sgrung gdug pa spun bdun
ཐང་དཔོན་ཚེ་སྟོབས་
Author:
thang dpon tshe stobs
n/a
Descriptor:
Original Publication:
n/a;n/a
Place:
Iha sa
Publisher:
bod ljongs mi dmangs dpe skrun khang
Date:
1993
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



གླིང་རྗེ་གེ་སར་རྒྱལ་པོའི་རྣམ་ཐད་སྲིད་ལེའུ་ཡི་སྨད་ཆ་ཤར་
བདུད་གདུག་བསྐྲུན་བདུན་དང་གཡུ་རྩེ་རྒྱལ་པོ་
བཏུལ་ནས་རིན་ཆེན་གསང་བདན་དང་
ཚུལ་རྣམ་པར་རྒྱལ་བའི་རུ་ཚོན་
ཞེས་བྱ་བ་བཞུགས་སོ།
9
བོད་ལྗོངས་མི་དམངས་དཔེ་སྐྲུན་ཁང༌།



མདུན་ཤོག་གི་རི་མོ་འབྲི་མཁན།
ངག་དབང་སྐལ་བཟང་།
གླིང་གེ་སར་རྒྱལ་པོའི་སྒྲུང་།
གདུག་པ་སྤུན་བདུན།
བོད་ལྗོངས་སྤྱི་ཚོགས་ཚན་རིག་ཁང་གི་ཡེ་ཤེས་དབང་
མོས་མདོ་སྨད་ཀྱི་ལག་བྲིས་མ་གཞིར་བཟུང་
ཕྱོགས་སྒྲིག་བྱས་པ།
རྩོམ་སྒྲིག་འགན་འཁུར་བ། ཐང་དཔོན་ཚེ་སྟོབས།
བོད་ལྗོངས་མི་དམངས་དཔེ་སྐྲུན་ཁང་ནས་པར་དུ བསྐྲུན།
བོད་ལྗོངས་ཤིན་ཧྭ་དཔེ་དེབ་ཁང་ནས་བཀྲམ།
བོད་ལྗོངས་ཤིན་ཧྭ་པར་འདེབས་བཟོ་གྲྭ་ནས་པར་བརྒྱབ།
དེབ་ཚད། 850X1168 1/32 ཡིག་གྲངས་ཁྲི་31
1993ལོའི་ཟླ་3པར་གཞི་དང་པོ། 1993ལོའི་ཟླ་3པར་ཐེངས་དང་པོ་བརྒྱབ།
པར་གྲངས་01=2,530
ISBN7-223=00341-3/I • 52
རིན་གོང་སྒོར་ 4. 80



ལེའུ་དང་པོ།
དཀར་ཆག
ཇོ་རུས་རྟ་རྒྱུག་རྒྱན་འཇོག་དཔའ་དར་བླངས།
ཤེལ་བྲག་འོ་མཚོའི་གཏེར་གཡང་བཞེས་པའི་
རྗེས། ཚོ་དྲུག་གླིང་གི་བློན་འབངས་ཀུན་འདུས་
ནས། གླིང་གི་རྗེ་བོའི་གསེར་ཁྲིར་མངའ་་་་
གསོལ་བྱས། ...... •........... (1)
ལེའུ་གཉིས་པ། ། ཇོ་རུས་སྲིད་མཛད་ཁྲོ་ཐུང་ཡི་མ་རངས། རིན་
ཆེན་ནོར་རྫས་ཁྱེར་ནས་ལྐོག་ཏུ་བྱོལ། གཡུ་རྩེ་
རྒྱལ་དང་ཤར་བདུད་སྤུན་བདུན་ལ། སྐྱབས་
བཅོལ་ཚ་བོའི་ཆབ་སྲིད་འཕྲོག་པར་བརྩམས།
བ......... (76)
ལེའུ་གསུམ་པ། ། དབང་བྱེད་མ་དང་ཁྲོ་ཐུང་ཁྲག་རལ་མ།
གེ་སར་བརླག་ཆེད་གླིང་གི་ཡུལ་དུ་འོངས།
སྐྱེས་བུས་དབང་བྱེད་མ་བཟུང་ནོར་མཛོད་ཀྱི།
ལྡེ་མིག་འཕྲོག་ནས་རྣམ་ཤེས་དག་ཞིང་སྤར། །
(138)
ལེའུ་བཞི་པ།
ནེ་ནེ་གནམ་སྨན་དབང་བྱེད་མ་ལ་སྤྲུལ།
ཤར་བདུད་གདུག་པ་སྤུན་བདུན་ཡུལ་དུ་བྱོན།



རྒྱལ་བློན་བླ་གནས་བཏུལ་ཞིང་བློ་རིག་མནོལ།
གླིང་ལ་དམག་སྣ་འདྲེན་པའི་དཔའ་ཁ་བསྐྱེད། །
•.........• (163）
ལེའུ་ལྔ་པ།
གཡུ་རྩེས་གླིང་ལ་དཔུང་དམག་མི་དྲངས་གོང་།
གེ་སར་ལྷ་དམག་ཆས་ནས་སྐུང་ལུང་བཟུང་།
དགྲ་བོའི་ཤུལ་དམག་དཔའ་རྟུལ་བདུན་གྱིས་
བརྡུངས། ཁྲོ་ཐུང་ལམ་སྣར་ཆས་པ་གླིང་ལ་
འཁོར། ........................... (188)
ལེའུ་དྲུག་པ། །
སོ་བློན་ཕྱིར་འཁོར་གྲོས་རར་གནས་ཚུལ་་་་་་
བཤད། མི་ཉག་གཡུ་རྩེ་དཔོན་བཅས་བྱང་
ཕྱོགས་ཐེག གླིང་པས་ཕས་རྒོལ་སྒར་ལ་མཚན་
འགེབས་ཀྱིས། སྤུན་བདུན་ཡ་གྱལ་ཀླུ་མི་ ་
གཉིས་པོ་བཏུལ། .................. (259)
ལེའུ་བདུན་པ། །
ཁྲག་རལ་མ་ཉིད་རྒྱལ་བློན་རྩ་རུ་ཕྱིན། བྱང་
འགྲོའི་ལམ་ལས་བཤོལ་ཏེ་འཕྲུལ་སྒར་བཅས།།
རྒྱལ་བཙུན་བློན་དམག་གླིང་ལ་ཆས་ལམ་དུ།
གླིང་རྗེས་དཔུང་གི་སྣ་བླངས་ཁྲག་རལ་བསྒྲལ།
•........ ( 292)
ལེའུ་བརྒྱད་པ།
གཡུ་རྩེ་རྒྱལ་བློན་གྲོས་སར་གཉན་སྟག་གིས།



བདུད་ལྷར་སྤྲུལ་ནས་ལུང་བསྩལ་འཕྲུལ་སྒར་ །
བཟུང་། སྒར་ས་གླིང་གིས་བཅོམ་ཡང་རྒྱལ་བློན་
ཤོར། འདོ་རྗེས་ལུང་བསྟན་དགྲ་མཐའ་གཅོད་
ལུགས་བཤད། .....................(362)
ལེའུ་དགུ་པ། །
གེ་སར་རྒྱལ་དང་སྒ་སྡེ་རྗེས་འདེད་བྱོན། །
གཡུ་རྩེ་རྒྱལ་བློན་བསྒྲལ་ཞིང་བྱང་དུ་ཕེབས།
ཨ་མྱེས་སྒོམ་པ་སྙིང་རྗེའི་མེ་ཡིས་བསྲེགས།
བྱེས་དོན་ལེགས་གྲུབ་གླིང་གི་སྒར་དུ་བྱོན། །
•....... (422)
ལེའུ་བཅུ་པ། །
དེ་ནས་གེ་སར་ཨར་ཇག་ཡུལ་དུ་བྱོན། ཇག་
ཡུལ་འབངས་སུ་བཀུག་ནས་བདེ་ལ་བཀོད། །
སངས་རྒྱས་སྐུ་བརྙན་མུན་པའི་དོང་ལས་དྲངས།
རིན་ཆེན་གཏེར་བླངས་ནོར་འགྱེད་ཚིམ་པར་
མཛད། ......... •........... (532)
ལེའུ་བཅུ་གཅིག་པ། གཡུལ་རྒྱལ་གཞིས་བྱེས་འཛོམས་པའི་དགའ་
སྟོན་བགྱིས། བོད་སྒང་རིས་མེད་ཆོས་གྲྭར་
བསྙེན་བཀུར་ཞུས། ཕུ་བོ་རྒྱ་ཚའི་བཙུན་མོར་
དགྲ་ལྷ་འཁྲུངས། རྗེ་འབངས་ཀུན་གྱིས་བཙས་
སྟོན་ཟབ་རྒྱས་མཛད། ............ ( 551)



མཁྱེན་རབ་ཡེ་ཤེས་གཏེར་མཛོད་འཆང༌། །
འཇམ་དཔལ་གཞོན་ནུར་གྱུར་པར་འདུད།།
སྙིང་རྗེའི་དབང་ཕྱུག་འགྲོ་ལ་བརྩེ།
འཕགས་པ་སྤྱན་རས་གཟིགས་ལ་འདུད།
ལོག་འདྲེན་བདུད་བགེགས་ཐལ་བར་བརླག
གསང་བདག་ཕྱག་ན་རྡོ་རྗེར་འདུད།
གཅིག་ཏུ་བསྡུས་པའི་རང་གཟུགས་ཉིད།
དགྲ་ལྷ་གེ་སར་རྒྱལ་ལ་འདུད།
རྟེན་འབྲེལ་ཡ་རབས་རྨད་བྱུང་ཕྱིར།།
གླིང་མུ་པ་དར་ཞིང་ཁས་བཙན་པ།
དཔའ་རྩེ་རྒྱལ་འཁྲུངས་པའི་ལོ་རྒྱུས་ཆེ།
དུས་བབས་ཨ་ནེས་བརྡ་རིས་བསྟན།
རྩ་གསུམ་ཡོངས་ཀྱིས་དགེ་ལེགས་སྩོལ།



ལེའུ་དང་པོ།
ཇོ་རུས་རྟ་རྒྱུག་རྒྱན་འཇོག་དཔའ་དར་བླངས།།
ཤེལ་བྲག་འོ་མཚོའི་གཏེར་གཡང་བཞེས་པའི་རྗེས།
ཚོ་དྲུག་གླིང་གི་བློན་འབངས་ཀུན་འདུས་ནས།
གླིང་གི་རྗེ་བོའི་གསེར་ཁྲིར་མངའ་གསོལ་བྱས།
དེ་ཡང་གླིང་ཆུང་རྒྱུད་ནམ་མཁའི་རང་མདངས་ལ། གེ་སར་
གསེར་གྱི་ཉི་མ་ཤར། དཔའ་རྒྱུ་ཚ་དུང་གི་ཟླ་བ། རོང་ཚ་ནམ་
མཁའི་དགུ་ ཐིག བློན་འདན་མ་སྨིན་དྲུག་མཐའ་རྒྱས། ཆུང་་
རྒྱུད་སྐར་ཚོགས་མཐའ་རྒྱས་དེ་ཡར་ངོའི་ཟླ་ལྟར་རྒྱས་ཡོང་བའི་སྐབས་
དེར། རྟ་ས་ན་དམར་གཞུང་དྲུག ལུག་ས་མེ་ཏོག་རྭ་བ། འབྲི་
ས་དཀར་མོ་རོག་ཚང་། ར་ས་ཚེར་ལུང་རིང་མོ། བཟང་གསུམ་
མདོ་དྲུག་གོང་མ་དང་། ལྷ་གུར་མེ་རི་གསེར་ཏོག གསེར་ཁྲི་ལང་
ས་ལིང་རྩེག གདན་མི་གཅིག་གདན་རབས་བཅོ་བརྒྱད། ཁྲིམས་
ཡིག་ཞལ་ལྕེ་བཅུ་གསུམ་སོགས་དང༌། གཡུ་སྦྲ་མཐིང་ཤོག་སྔོན་མོ།
གཡུ་ཡི་མཛོ་མོ་འགྲོ་ཤེས། དུང་གི་ལུ་གུ་འབའ་ཤེས། ལྕགས་ཀྱི་
མཛོ་ཕོ་རུ་ རིང་། དུང་གི་ ལྷ་གཡག་ག་པ། བཻདཱུརྱ་ཡི་ སྤུ་རྩིད།
མར་གད་སྔོན་མོའི་རྭ་ཅོ། ཀླུ་གཡང་ལྷ་འབྲི་གཱ་མ། རིན་ཆེན་སྣ་
ལྔའི་ སྤུ་རྩིད། ཡ་མཚན་འོ་མའི་རྒྱ་མཚོ་སོགས་སྐྱ་ལོའི་རྒྱུ་ནོར་་་



འཁོར་བཅས་སྟག་རོང་བཙན་གྱི་སྡེ་པས་རྟ་སུ་མགྱོགས་ཀྱི་མགྱོགས་
དར་ལ་བཞག་པ་རྣམས་སྐྱེས་མཆོག་ནོར་བུ་དགྲ་འདུལ་ལ་ཐོབ། དེ་
ནས་སྐྱེས་བུ་ཁོང་གིས་ཤེས་རབ་ཀྱི་རྩལ་ཕྱེས། རྫུ་འཕྲུལ་གྱི་རྩལ་
ཕྱུང་། ཏིང་འཛིན་མཐུ་སྟོབས་ཀྱི་གདེངས་བསྐྱེད་ནས་ཤེལ་བྲག་འོ་
མཚོའི་གཏེར་ཁ་ཕྱེས་ཏེ། རྨོག་དཀར་ རྒྱལ་བའི་དོན་གྲུབ་ དང༌།
དར་འཕྲུ་ཉི་མ་རང་ཤར། ཁྲབ་ནག་ཟིལ་བ་ཐོག་སྡུག མདའ་
རབ་དགུ་བཅུ་གོ་དགུ། གཞུ་མོ་ར་རྒོད་འཁྱིལ་བ། རལ་གྲི་བཏབ་
པ་ལན་མེད། གྲི་ཆུང་ཤེལ་གྱི་ཡུ་བ། དགྲ་ལྷའི་ཚེ་གོས་སྨུག་པོ།
དར་མཛོད་ཨོ་གོས་དཀར་པོ། སྙིང་མཛོད་གོས་རབས་བཅོ་བརྒྱད།
གནམ་ལྕགས་ཤེལ་གྱི་སྟ་རེ། མདུང་མོ་ཁམས་གསུམ་དགྲ་འདུལ།
བ་དན་གཡུལ་ལས་རྣམ་རྒྱལ། ཕུབ་མོ་སྦ་དམར་གླིང་དྲུག འུར་
རྡོ་ཕ་ཝང་སྟོང་སྐོར། ཞགས་པ་ཁམས་གསུམ་རང་འགུགས་སོགས་
དགྲ་ལྷའི་གོ་མཚོན་སྣ་དགུ་དང༌། གསེར་སྐེ་ཡིད་བཞིན་ནོར་བུ།
སྐུ་ཆིངས་རྡོ་རྗེའི་བརྒྱ་ཕྲེང་། གསེར་ས་ཉི་མ་རང་ཤར། གསེར་
ཡོབ་ཆུ་སྲིན་ཁ་སྤྲོད། བལ་སྟན་སྨེ་བ་གྲུ་བཞི། སྦ་ལྕགས་བསམ་
པའི་དོན་གྲུབ། གསེར་སྲབ་ཡིད་བཞིན་ནོར་བུ། གསེར་སྨད་
བསམ་པ་མྱུར་སླེབས། སོག་ལྷམ་དགུ་འགྲིལ་སོགས་ སྐུ་ཆས་སྣ་
ཚོགས་དང་། གསེར་གྱི་ཤཱཀྱ་ཐུབ་པ། བྱུ་རུའི་ཚེ་དཔག་མེད་་
མགོན། དུང་གི་སྤྱན་རས་གཟིགས་དབང༌། དངུལ་གྱི་བྱམས་པ་
མགོན་པོ། གཡུ་ཡི་སྒྲོལ་མ་སྔོན་མོ། ཁྲོ་ཡི་ལས་མགོན་ནག་པོ།
དར་ནག་མགོན་པོ་རང་བྱུང་། ཐང་སྐུ་མཐོང་བ་དོན་ལྡན། སྐུ་
ཚབ་རང་གྲོལ་ཆེ་མོ་སོགས་རྟེན་མཆོག་དང་། ཟངས་དཀར་འོ་མའི་
བཅུད་འཛིན། འོ་མ་ཁོལ་ཆིལ་མེ་རེ། འདོད་འབྱུང་ཐོད་པ་མཚན་
3



༥
ལྡན། མར་ཁུ་རྒྱུན་འབབ་མེ་རེ། ལྷ་ཀླུ་མི་ཡི་ནོར་བུ། རྟེན་
མཆོག་ཉི་ ཤུ་རྩ་ལྔ། ནད་བརྒྱ་འཇོམས་པའི་སྨན་མཆོག འཆི་
མེད་ཚེ་ཡི་བདུད་རྩི། དྲི་བཟང་རླངས་པ་ཆིལ་ལེ། དར་ཕྲ་རིན་
ཆེན་ཕྱུག་མོ། བླ་བྲེས་ནམ་མཁའ་ཀུན་ཁྱབ། སིལ་སྙན་ སྟོང་་་
གསུམ་ འབྲུག་ གྲགས། ཆོས་ དུང༌ འཛམ་ གླིང་ གཡས་ བཞག
གསེར་འབུམ་ དུམ་ པ་ བཅུ་གཉིས། དངུལ་བྲིས་ ཟླ་ བ་ རང༌ ཤར།
གཡུ་འབུམ་ནམ་མཁའི་རང་མདངས། དུང་བྲིས་སྐར་ཚོགས་་་་་
བཀྲག་ཡག མཚལ་བྲིས་དུམ་པ་བཅུ་གཉིས། གསུང་རྟེན་པོ་ཏི་
བརྒྱ་རྩ་སོགས་དང༌། གཞན་ཡང་རྨ་གཡང་གི་གཏེར་ཟོག་བཻཌཱུརྱ་ཡི་
བདུན་ཚར། མར་གད་སྨུག་པོའི་གབ་ལྷ། ཀེ་ཀེ་རུ་ཡི་མཆོད་རྟེན།
སྤོས་ཤེལ་ གྱི་ ངང་ པ་ ལྡིང༌ཤེས། གཟི་ཡི་ དུག་ སྦྲུལ་འཁྱུག་ཤེས།
དུང་གི་སེང་གེ་དཀར་མོ། ནོར་བུ་དགོས་འདོད་ཀུན་འབྱུང་བཅས་
ཁྱད་དུ་འཕགས་པའི་ལས་སོགས་བདུན་སོགས་བསམ་གྱིས་མི་ཁྱབ་
པའི་ གཏེར་ ཟོག་ རྣམས་ བཞེས། དེ་ ནས་ ལྷ་ མི་ ཀུན་ གྱི་ རྗེ་ བོ།
བསྟན་ པ་ འཛིན་ པའི་ མངའ་ བདག མ་ སང་ འཕྲུལ་ གྱི་ རྒྱལ་ པོ།
གླིང་རྗེ་གེ་སར་ནོར་བུ་དགྲ་འདུལ་དེ་ཉིད་གསེར་ཁྲི་ལ་མངོན་པར་
འཁོད། ། སྟེང་ལྷ་ཆེན་ཚངས་པ་དཀར་པོས་གཙོས་ལྷ་ཆེན་བརྒྱད་
དང་འཁོར་བྱེ་བ་འབུམ་ གྱིས་གདུགས་དང་རྒྱལ་མཚན་བ་དན་ལ་
སོགས་པ་བསྒྲེངས། ལྷ་ཡི་ནོར་བུ་ཀེ་ཀེ་རུ་དང་ཨིཎྜ་ནི་ལ་ལ་སོགས་
པའི་སེ་མོ་དོའི་ཕྲེང་ཤར་དང༌། རིན་པོ་ཆེའི་ཡོ་བྱད་མདུན་ཐད་དུ་
ཁང་པ་བརྩེགས་ པ་ལྟར་ སྤུངས། རོལ་མོ་སྣ་ཚོགས་ཀྱི་སྒྲ་དཀྲོལ།
བར་གཉན་གྱི་རྒྱལ་པོ་ཟུར་ཕུད་ལྔ་པས་གཙོས་གཉན་འཁོར་བྱེ་བ་
འབུམ་གྱིས་ནོར་བུ་སྟག་ ཤ་དེ་ ཝ་སོགས་དུ་མ་ཕུལ་ ཞིང་མཆོད་པ་



--
，
-
- -
+-
-
--
-
-，
བ་ "བས་རིས་ཝན་
--
--
+-
-
•
ཆ:
བསམ་གྱིས་མི་ཁྱབ་པ་བྱས། འོག་ཀླུ་ཆེན་གཙུག་ན་རིན་ཆེན་གྱིས་
གཙོས་ཀླུ་ཆེན་བརྒྱད་ཀྱིས་ནོར་བུ་བསམ་འཕེལ་ལ་སོགས་ནོར་བུའི་
རིགས་དུ་མ་མདུན་ཐད་ས་གཞི་བྱུར་བྱུར་བཀང་། རོལ་མོའི་རིགས་
ཀྱིས་མཆོད། དཀར་ཕྱོགས་བསྟན་ལ་དགའ་བའི་ལྷ་དང་གཏེར་
གནས་གཉེར་གཏད་ཡུལ་ལྷ་གཞི་བདག་ཟོ་དོར་རྣམས་ཀྱིས་མི་བཞིན་
བཀུར་བསྟི་དང་ནོར་བུ་བསམ་གྱིས་མི་ཁྱབ་པའི་མཎྜལ་ཕུལ་ཞིང་།
སྟེང་ལྷ་དགའ་བའི་མེ་ཏོག་གི་ཆར་ཕབ། བར་གཉན་དགའ བའི་
འཇའ་ཚོན་སྣ་ལྔའི་གུར་ཁང་ཕུབ། འོག་ཀླུ་དགའ་བའི་ཀླུ་གཡང་
འདོད་རྒུའི་སྨུག་ཞག་གི་རྒྱ་མཚོ་བསྐྱིལ་ཏེ་ལྷ་རི་ཤེལ་བྲག་གི་མཚོ་ཁར་
ཕུ་ནུ་ཕ་ཁུ། མ་སྲུ་མོ་སྨན་ཡོངས་ཀྱི་འཁོར་གྱིས་བསྐོར་ནས་དགའ་
སྤྲོ་ཅི་རིགས་ངང་བཞུགས་པའི་ཚེ་ནང་འགྲོགས་དཔའ་རྟུལ་ཡོངས་
དང་། ཕྱི་འགྲོགས་རྒྱལ་ཁབ་ཁག་གི་ལྟད་མོ་ལྟ་མཁན་ཡོངས་ནས་
ཁྲི་འབུལ་གྱ་ནོམ་པ་ཕུལ། དེ་ནས་བཀྲ་ཤིས་པའི་སྨིན་ཟླ་གྲོ་ཞུན་གྱི་
སྒྲུབ་སྦྱོར་ཉིན་སྐུ་མཁར་སྐྱིད་ཀྱི་ལྷ་མཁར་ལྡེམ་པའི་ནང་ཕྱག་ཕེབས།
གླིང་ཚོ་དྲུག་ཕུ་མདའ་བར་གསུམ། སྟོད་ གླིང་ གསེར་པ་མཆེད་་་་
བརྒྱད། ་བར་ གླིང་འོམ་བུ་ཚོ་དྲུག སྨད་ གླིང་ མུ་ སྤྱང་ སྡེ་བཞི།
གཡས་ཤོག་སྒ་ཡི་སྡེ་ཕ། གཡོན་ཤོག་འབྲུ་ཡི་སྡེ་ཕ། སྒ་འབྲུ་ཟེ་
མའི་སྡེ་ཕ། སྟག་རོང་དུག་མཚོ་འཁོལ་མ། གྲུ་བཞི་ཨ་ལྕགས་ཤོག་
དྲུག རྟའུ་མི་ཚོ་དམར་པོ། འདན་སྡེ་ཁྲི་སྐོར་བཅུ་གཉིས། སྐྱ་
ལོ་ཕྱུག་མོ་རུ་བརྒྱུད། སྔོ་ལོ་ཚོ་ཆེན་རུ་དགུ། མཚོ་སྡེ་ཤོག་ཆེན་
བཅོ་བརྒྱད། སྡེ་ཡན་ཙི་ཙི་གྲངས་མེད་ཀྱིས་རྒས་མགོ་བསེ་མན་ནས།
ཆུང་ཨ་ཐིགས་ཡན། བླ་མ་དགུང་གི་ཉི་མ། གྲྭ་འབངས་ལོ་ཡག་སྙེ་
མ། སྟག་ཤར་མདའ་སྨྱུག་སིལ་མ། མ་སུ་སྤང་ཁའི་མེ་ཏོག ཨ་
5
--
+-
༔ -
-
- -
--
- --
མས་
་ཅ-
-
ཅ
---
=
=
-，
-
--
-
--
...
-..
. -..- - ་་
-
-



ཐིགས་ སྐར་ ཚོགས་ བཀྲ་ ཡག འདུ་ ར་ ལྷ་ ཀླུའི་ དཔུང་ ཚོགས།
གྲངས་ཡང་བྱེ་བ་གཅིག་དང་ཉིས་འབུམ་ཆིག་ཁྲི་ལྷག་ཙམ་འཛམ་གླིང་
ས་ཡི་ལྟེ་བ། མདོ་ཁམས་གླིང་ཁྲི་བར་མ། གྲུ་བཞི་ས་ཡི་གདན་
སྟེང་། གླིང་ས་མཐོང་བ་ཀུན་སྨོན། བདེ་ཅན་ས་སྤྱོད་གཉིས་པའི་
འདུ་ར་སྟག་ཐང་ཕྲ་མོར་ཁྲོམ་དམར་ནག་འཚོགས་ཏེ། ལྷ་དང་བླ་
མའི་སྤོས་སྣ། དགེ་འདུན་གྱི་རོལ་མོ་སེར་སྦྲེང་། གོང་དཔོན་མུའི་
དར་ལམ་མིང་ལྡན་དཔའ་བོའི་ཆིབས་བསུ། མ་སྲུ་མཛངས་མའི་བྲོ་
གླུ། སྐྱེ་བོ་ཡོངས་ཀྱི་གདན་བསུ་བསངས་ཁང་བརྒྱ་རྩ་སོགས་ཀྱིས་
ཆས་བསྒྲིགས་པའི་ཚེ། གུ་རའི་རྫ་འདབས་ཀྱི་ཉིན་ལམ་བར་མའི་
འགུལ་ལུང་རིང་མོ་ནས་སྐྱེས་བུ་སྐུ་འཁོར་རྟ་པ་སྟོང་དང་ལྔ་བརྒྱ་ཁྲ་
ཆེམ་ཆེམ་འོད་མེར་མེར་ཚུར་ཚུར་འཇའ་ཤར་བ་ལྟར་ཕེབས་པ་ན་
ཆིབས་བསུ་དཔའ་བོའི་འགོ་ཁྲིད། གསེར་པའི་ཨ་རྒྱས་གུ་རུ་དེས་མི་
སུ་ཡིན་ཞིབ་པར་གསལ་ཏེ་དགའ་སྤྲོའི་ངང་དད་གུས་ཚད་མེད་ཀྱིས་
ན་རེ། ཡ། ཨ་རེད་འདིར་ཕེབས་སེར་སྐྱ་ཚོ། དགའ་ཟེར་ལེ་ཉི་
མ་དེ་རིང་རེད། མཇལ་ཟེར་ལེ་གླིང་གི་རྒྱལ་བློན་རེད། དོན་ཡང་
དག་སངས་རྒྱས་མི་གཟུགས་རེད། ཡིད་སྤྲོ་བའི་གླུ་ཞིག་ལེན་སྙིང་
འདོད། ཁྱེད་འདིར་བཞུཌ་རྣམས་ཀྱིས་གསན་པར་ཞུ་ཟེར་ནས།
དགའ་བའི་ཉམས་དང་། བརྗིད་པའི་ཟིལ། བགྲེས་པའི་འཛུམ་
ཉམས་དང་བཅས་ཏེ་ཐ་ལའི་ཡ་འགྱུར་ལ་དྲངས་པའི་གླུ་འདི་ལྟར་
བླངས་སོ།
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད། །



ཤར་པོ་ཏ་ལ་བཞུགས་སྤྱན་རས་གཟིགས།
སྙིང་རྗེའི་དབང་ཕྱུག་འགྲོ་བའི་མགོན།
སྐུ་དཀར་གསལ་ཡིད་ལ་ལམ་མེར་དྲན།
དེ་ཡང་ཡང་དྲན་བཞིན་གསོལ་བ་འདེབས།
མ་འགྲོ་དྲུག་སེམས་ཅན་མ་ལུས་པ།
རྗེ་ཁྱོད་ཀྱི་ཞིང་དེར་འགོད་པར་ཤོག
སྒོས་དྲིན་ཅན་རྩ་བའི་བླ་མ་མཁྱེན།
ཆགས་སྡང་འཁྲུལ་པ་ཟད་པར་ཤོག།
སེམས་བདེ་སྟོང་རང་ངོ་ཟིན་པར་ཤོག
གསེར་པའི་ལས་མགོན་མཐུ་བོ་ཆེ། །
དེ་རིང་ཕ་ཁུའི་གླུ་སྣ་དྲོངས།
ས་འདིར་གླིང་ཁྲི་བར་མ་ཟེར།
འཛམ་གླིང་ས་ཡི་ལྟེ་བ་ལ།
གདོང་ར་ཁྲི་རུ་ཁྲིའི་གདན་ས་ལ། །
ཆོས་ལ་འཕེན་དང་ཆོས་འཕེན་ནག
རྒྱལ་རབས་བཅོ་བརྒྱད་གདན་ས་རེད། །
འཛམ་གླིང་ཡོངས་ལ་གྲགས་པའི་ས། །
གུར་དཀར་པོ་ཕུབ་པའི་ཕ་ཡུལ་རེད།
ང་འདྲ་གསེར་པའི་ཨ་རྒྱས་ཟེར།
སྟོད་གླིང་ཆགས་པའི་གཞི་མ་ཡིན། །
རྨ་དཀར་ཡག་གངས་དང་མཉམ་ཆགས་ཡིན།
སེང་དཀར་མོ་ངེད་གཉིད་མཉམ་རྒས་ཡིན། །
ནགས་རིན་ཆེན་ཕྱུག་དང་མཉམ་ཆགས་ཡིན།



« @
སྟག་རི་བཀྲ་ངེད་གཉིས་མཉམ་རྒས་ཡིན།
རྨ་དེལ་ཡག་ཐང་དང་མཉམ་ཆགས་ཡིན།
རྡོ་ཕ་ཝང་ངེད་གཉིས་མཉམ་རྒས་ཡིན། །
ཕྱུག་སྐྱ་ལོ་སྟོན་དང་དགུང་མཉམ་ཡིན།
གླིང་ད་བཞུགས་རྣམས་ཀྱི་ཕ་ཁུ་ཡིན།
དཔའ་རྩལ་དྲུག་སྟོབས་རྩལ་མི་ཆེ་སྟེ།
དེ་ཚོ་གླུ་ཡི་ཚིག་སྐྱོར་རེད།
འདིར་ཕེབས་བླ་མ་སུམ་ཅུ་དང་།
མིང་ལྡན་དཔོན་པོ་རུ་འཛིན་སྲས།
སྐྱ་བསུ་ཕུ་ནུ་གླུ་ལ་གསོན།
དེ་རིང་སྐྱིད་ཀྱི་ཉི་མ་ལ།
མ་སང་འཕྲུལ་གྱི་རྒྱལ་པོ་དེ།
ལུས་རྫུ་འཕྲུལ་ཡ་མ་ཟུང་ལྡན་གྱིས།
གསེར་གྱི་ཁྲི་འཕང་གནོན་ལུགས་ལ།
གླིང་ཚོ་དྲུག་དབང་དུ་འདུས་ལུགས་ལ།
ཕ་སྤྱི་དཔོན་བློ་གསལ་ཉི་མ་ཤར།།
ཚིག་དཔྱད་ལུགས་གསེར་གྱི་ཐིགས་པ་རེད།
ལྷ་སྲས་ཇོ་རུ་འཕྲུལ་པོ་ཆེ། །
གླིང་ཚོ་དྲུག་སྡོད་དུ་མ་བཅུག་ཅིང་།
སྒ་ཡེར་རུ་འགྱུར་རྒྱག་པའི་དུས།
འདྲེ་ཇོ་རུ་མིན་པ་མི་ཟེར་དུས། །
དཔོན་ཁྲོ་རྒྱལ་མིན་པ་མི་བསྟོད་དུས། །
སྐྱབས་གཟིག་འཕེན་མིན་པ་མི་འཆོལ་དུས།



ཕ་སྤྱི་དཔོན་གླུ་ཚིག་འདི་ལྟར་གྲགས།
ཁྲོམ་དམར་ནག་འདུ་ར་འཚོག་ཉིན་མོ།
རི་ཐང་ཁད་དུ་སྙོམ་ཡང་སྲིད།
གནམ་ས་གོ་ལྡོག་འགྱུར་ཡང་སྲིད།
དཔོན་གཡོག་ཐོབ་ཐང་འགྱུར་ཡང་སྲིད།
སྡུག་སྡུག་བརྙས་པ་ཉན་ལེ་མིན། །
དཔོན་འདིར་བཞུགས་ཟེར་ལེ་ལང་ཕོད་རེད།
ཕ་རིགས་སེང་ལ་མ་རིགས་ཀླུ། །
རྩལ་རྫོགས་སེང་གེ་དཀར་མོ་དེ།།
གཡུ་རལ་ན་ཚོད་དུས་ལ་རྒྱུས།
ཤར་རྨ་རྒྱལ་རི་བདག་ལ་ཐང་མེད།
གླུ་གཏམ་གྱི་ཞོར་ལ་ཨ་ཁུས་གསུངས།
དེ་ཚིག་དོན་བརྗོད་མེད་ཡིད་ལ་འཇགས།
དེ་རྗེས་གླིང་ཡུལ་ཕུ་མདའ་ན།
གླིང་རྒྱལ་རབས་དུས་ལ་མ་གྲུབ་ལེའི།
བཙན་པོའི་རྫོང་མཁར་སུམ་ཅུ་དང་།
ལྷ་ཀླུ་དབང་པོའི་སྐུ་མཁར་བཞིན། །
ཕྱོགས་བཞི་དབུས་ལྔའི་ཕོ་བྲང་ཆེ།
མཁར་བཞེངས་པའི་ལག་ལེན་མི་དགོས་དང༌།
བསམ་པའི་ཡོན་ཏན་བརྗོད་ལས་འདས།
བྱ་དཀར་ནག་མངའ་ཐང་ཆེ་ཡང་རུང་།
ཡུན་འགོར་མེད་ཕོ་བྲང་ལག་ལེན་དཀའ།
དེ་ལྷ་སྲས་འཕྲུལ་གྱིས་བཞེངས་ཉིན་མོ།
，



ཁོང་འཛམ་གླིང་དབང་སྒྱུར་མཐུ་བོ་ཆེ།
སྟོབས་འགྲན་མེད་འཁོར་ལོས་བསྒྱུར་རྒྱལ་ཡིན།
མི་ཁོ་བོའི་བློ་ལ་ཧྲིལ་ཐག་ཆོད།
ཉི་མ་དེ་ཡི་ཕྱིན་ཆོད་ནས།
བྱ་སྤྱོད་ངན་པ་གང་མཛད་ཀྱང་།
ལོག་ལྷའི་སྡང་ལྟ་བྱེད་མ་མྱོང་
དོ་བསྔོའི་འགྲན་སེམས་ཕར་ལ་ཞོག
ཅི་མཛད་རྒྱལ་བའི་རྣམ་ཐར་མཐོང་།
ཅི་གསུང་བཀའ་དེ་ཚད་མར་འཛིན། །
ཉམས་སྒྲིབ་ཉེས་པ་གསོག་བསམ་མེད།
ང་བསམ་དཀར་ཕ་ཁུ་རྒད་པོ་དེ།
སྐྱིད་ཟེར་ལེའི་ཉི་མ་དེ་རིང་རེད།
ཁྲོམ་ཡར་ཡར་གཟིགས་དང་ལྟད་མོ་འགི།
རྫ་སྐྱ་འགུལ་ལམ་རིང་མོ་ནས། །
དྲེལ་དཀར་དཀར་རྔ་དམར་མགུལ་དཀྲིས་ཅན།
གཅིག་མི་ཚད་དཀར་པོ་བརྒྱ་རྩ་འགི།
ཡ་བདག་མུ་སྤྱང་དཔོན་པོ་རེད།
དེ་རིང་ལྷ་སྲས་ཆིབས་བསུ་རེད།
འགེལ་རྒྱུ་གཏེར་ཟོག་རང་འགྲིག་རེད།
དྲེའུའི་འདུར་རྒྱུག་ཤ་ར་ར། །
བྲེང་ལིང་ཁེབས་སྣ་ལྔ་འཇའ་ལྟར་ཤར།
དྲེལ་དཔོན་མི་བཅུ་མཛེས་གཟུགས་ཅན།
དར་དཀར་གོས་གོང་སེར་རིས་ཅན།



གྲ་ཡག་གཟིག་གི་གོང་མཐའ་ཅན། །
སྟག་རལ་གཡུ་བྱུར་གསེར་ཐིག་ཅན།
སྐེ་གྲི་བཀྲ་འཇའ་འོད་ཁྱུག་སེ་ཁྱུག
རྟ་བྱང་མའི་འགྲོས་སྟབས་ལིང་སེ་ལིང་།
དེ་མུ་སྤུང་ཆེ་བགྲེས་མི་བཅུ་རེད།
དྲེལ་སྔོན་པོའི་ཁྱུ་སྣ་ཆུ་བས་རིང་།
བགྲངས་མི་ལང་ཐང་སྟོད་ན་བ་ཁྱབ། །
དྲེལ་ཁ་དཀར་རྐྱང་ཁྱུ་འདྲོག་འདྲོག་རེད།
མདོག་མི་གཅིག་གཞུང་ཐང་ཁྱབ་ནས་འགི།
ས་བདག་དཔའ་རྟུལ་ཕ་ནུ་རེད།
དེ་རིང་ལྷ་སྲས་ཆིབས་བསུ་རེད།
འགེལ་རྒྱུ་ཤེལ་བྲག་གཏེར་ཟོག་རེད།།
རྒྱུ་ནོམ་ཆེན་གསེར་ལ་སྟོང་སྐོར་རེད།
བགྲངས་མི་ཤེས་གོང་ཚད་སུ་ཡིས་ཐིག
རྒྱུ་འཇོག་ས་ཕོ་བྲང་རྣམ་ལྔ་རེད། །
གླིང་ཚོ་དྲུག་སྤྱི་བསོད་ཡར་དར་རེད།
སྒོས་སེང་བློན་དབུ་འཕང་ཇེ་མཐོ་རེད།
དེ་ཡན་ལ་མཐོ་ན་ནམ་མཁའ་རེད།
རྒྱ་ཚ་སྐུ་ཟིལ་ཇེ་ཆེ་རེད།
དེ་ཡན་ལ་ཟིལ་ན་ཉི་མ་རེད།
རོང་ཚ་དཔའ་བརྗིད་ཇེ་ཆེ་རེད།
དེའི་ཡན་ལ་རྔམ་ན་ལྷ་དབང་རེད།
སྐྱིད་ཨེ་ཤེས་དགའ་མོ་ལྷ་ཡིས་གཟིགས།



དྲེལ་སྨུག་ཆུང་ཡོལ་བའི་སོ་མཚམས་ན།
འཇའ་ཤར་ཤར་རྟ་པ་འགའ་རེ་བྱུང་།
ཉམས་དཔྱད་ན་མ་སྲུ་མོ་སྨན་རེད།
ཆུ་ཆུང་ཆུང་བཅད་པའི་ཚུར་ཐ་ན།
རྡོ་ཕ་ཝང་རྟ་འདྲའི་སོ་མཚམས་ན།།
སྐྱ་རྟ་པ་ལྔ་ཡི་དབུས་མ་འདི།
ལོ་རྒས་ཀྱང་མཛངས་མའི་ཆ་ལུགས་ཅན།
ལུས་བོང་ཆེ་ལ་ཤ་མདོག་དཀར།
རྩེ་ལུ་ཁྱུང་གཤོག་ལྡིང་འདྲའི་གོང་།
གོང་གནོན་ནོར་བུ་གཡས་འཁྱིལ་ལ།
གཡས་གཡོན་གསེར་གཡུ་ལན་ཛར་ཅན།
ཟ་འོག་ཚར་སྦྱར་གོས་བཟང་ལ། །
གསེར་དངུལ་རིན་ཆེན་གློ་རྒྱན་སྤྲས།
དར་ལྷམ་པང་ཁེབས་འཇའ་ཤར་འདྲ།
རྟ་ཐོག་རྐང་རྩེད་ལིང་ངེ་བ། །
དགའ་བའི་འཛུམ་མདངས་ཡ་ལེ་མ།།
དེ་ཟི་མའི་ཨ་མ་དཀར་མོ་རེད། །
གླིང་མ་སྲུ་ཡོངས་ཀྱི་ཆེ་འགོ་རེད།
ཆིབས་པ་ཟི་རྟ་འཕུར་ཤེས་རེད།
སྐྱོ་གྲོགས་ཟི་མོ་གྲ་འགྲིག་རེད། །
ཟི་རོང་ཆགས་པའི་འཁྲི་ཤིང་རེད།
སྐྱ་པ་ལྔ་ཡི་མཚམས་ཤེད་ན། །
རྟ་རག་དཀར་འགྲོས་གོམ་ལམ་སེ་ལམ།
，，
12



འདན་རྟ་གསེར་ཉའི་རིགས་རྒྱུད་མ། །
རག་དཀར་རྔོག་ནག་མི་ཟེར་རམ།
འདོ་བ་དེ་ཡི་གོང་གནོན་ལ།
མ་སྲུ་ཤ་རྒྱས་ལུས་བོང་ཆེ།
ཤ་མདོག་དམར་ལ་སྐྲ་མདོག་ཁམ།
གསེར་རྣ་གཡས་ལ་དངུལ་རྣ་གཡོན།
ཟིང་དམར་འབྲུག་རིས་ཚ་སྦྱར་ཅན།།
ཁྲ་བོ་གཟི་མགུལ་དགུ་འགྲིག་ཅན། །
བརྗིད་འཛུམ་ཉམས་བག་ལྡན་ལེ་དེ།
ཁ་ར་བཟའ་ཡི་གསེར་མཚོ་རེད།
ཞེ་སེམས་སྣང་བ་མ་སྡུག་གདའ། །
ཡང་སྙིང་ཆོས་མའི་ཁྱད་ཆོས་རེད།
མ་ཌཀྐིའི་སྤྲུལ་པར་བཤད་མ་དགོས།
ཨ་མཚར་པོ་མ་སྲུ་བཟང་ལུགས་ལ།
གཏན་ཚེ་ལ་དགའ་སྐྱིད་འཛོམས་པར་ཤོག
དེ་མཆན་བུ་མོ་རྟ་དམར་སྐྱ།
དཀར་དམར་མདངས་ལྡན་སྐེ་བཟོ་ཅན།
དར་གོས་རིན་ཆེན་རྒྱན་སྤྲས་ལ། །
མཛེས་པའི་ཉམས་བག་ཤིག་སེ་བ།
གདོང་ཀ་བཞི་སྲས་མོ་ཤེས་མཚོ་རེད།
རྟ་དམར་ཁྲོ་རྟ་འཚུབ་ཤེས་རེད།
དེ་མཆན་བུ་མོ་རྟ་དཀར་སྐྱ།
དར་གོས་རིན་ཆེན་གསེར་གདན་ལ།
13



མཛེས་པའི་རྒྱན་ཆ་སྣ་ཚོགས་འགི།
ཤ་སྲབ་མོ་བཙུན་མཛེས་མ་འདི། །
གདོང་ཡ་ཐའི་སྲས་མོ་དར་མཚོ་རེད།
རྟ་དཀར་དུང་འོད་བྱང་མ་རེད།
དེ་རྒྱབ་བུ་མོ་ཁྲ་བོ་སྐྱ།
དར་ཆུ་མདོག་གོས་ལ་གསེར་རིས་ཅན། །
གཟི་མགུལ་གསེར་གཱས་བྲང་གཞུང་ཁེབས།
ཤ་མདོག་ཨུཏྤལ་སྔོན་མོའི་མདངས།
གྲུ་བཞི་ལུས་ཚད་མཛེས་མོ་མ། །
འོམ་བུའི་ཤེས་གསལ་སྒྲོལ་དཀར་རེད།
དེ་རྒྱབ་མ་སྲུ་དྲེལ་སྐྱ་དེ། །
ཨུཏྤལ་མདངས་ལ་ལུས་བོང་ཆུང༌།
རྒྱན་ཆ་དར་གོས་མི་བཀྲག་སྟེ།
ཤེལ་དཀར་ཕྲེང་བ་ལག་ན་ཐོགས།
ཆོས་ཆེན་ཉམས་ལ་ཡིད་འོང་མ།།
སྔོ་ལོའི་སྲས་མོ་ནེའུ་ཆུང་རེད། -
རྟ་དྲེལ་སྒེར་མིང་མི་ཤེས་ཏེ།
དེ་རྒྱབ་མཛེས་མ་དར་གོས་ཅན། །
མགོ་ལ་གསེར་གཡུའི་ལན་ཛར་ཅན།།
མུ་ཏིག་གཡུ་བྱུར་མགུལ་རྒྱུན་ལ། །
གསེར་ག་དངུལ་ག་གསུམ་རྒྱན་ཅན།
ལག་གླིང་བུ་མཛུབ་རྡེབ་ཁྲིག་སེ་ཁྲིག
གྲོ་ལོའི་པད་དཀར་ལྷ་མཛེས་རེད།
， 14



རྟ་སྔོན་ཁུ་བྱུག་འཕུར་འཕུར་རེད།
ལོ་ཆུང་རང་ཚོད་ཟིན་མཁན་རེད།
དེ་རྒྱབ་བུ་མོ་རྟ་དམར་ཅན། །
དར་གོས་ན་བཟའ་རིན་ཆེན་རྒྱན།
སུས་ཀྱང་འགྲན་མེད་བརྗིད་རྔམ་ཆེ།
དམར་གསལ་མདངས་ལ་ཨ་འགུ་ཅན།
མགོ་མི་སྡོད་བྱིའུ་ཆུང་ཤིང་ཡན་འདྲ།།
རྐང་མི་སྡོད་ཡོབ་རྡུང་ཁྲ་ལ་ལ།།
ལག་མི་སྡོད་ལྕགས་ཤད་ཚུབས་སེ་ཚུབས།
དེ་སྟག་རོང་བུ་མོ་ཁྲོ་མཚོ་རེད། །
རྟ་དམར་རླུང་གཤོག་དམར་པོ་རེད།
ཐུགས་ཞེ་ཕམ་ཆེ་ཡང་ལས་བསྐོས་རེད།
མ་གསེར་མཚོའི་ཆ་ལ་མ་ཉེ་འགི།
གཏམ་དོན་མེད་མི་སྨྲ་དཀོན་མཆོག་མཁྱེན།
དེ་རྒྱབ་བུ་མོ་རྟ་སྔོན་ཅན། །
གོས་གསེར་འབྲུག་སྦྱར་མའི་ཚར་སློག་ལ།
སྲམ་གྱི་པགས་པའི་མཐའ་རྒྱན་ཅན།
གསེར་རྣ་གསེར་ག་གཟི་མགུལ་ཅན།
རྒྱན་ཆ་སྡེ་ཆེན་དཔོན་མོའི་ཚུལ།
མཛངས་མ་དཔའ་བརྗིད་ཡིད་འོང་མ།
རྒྱན་དང་ཁ་དོག་གྲབས་མཚུངས་གསུམ།
སྐྱ་སྔོན་མ་ཚ་ཞང་མཛེས་སྒྲོན་རེད།
ཆིབས་པ་གཡུ་སྒོང་སྔོན་མོ་རེད།
15



སྐྱ་བར་མ་བུ་མོ་གཡུ་སྒྲོན་རེད། །
ཆིབས་པ་གཡུ་རྟེའུ་སྔོན་མོ་རེད།
སྐྱ་རྗེས་མ་བུ་མོ་དར་སྒྲོན་རེད། །
ཆིབས་པ་སོག་རྟ་རྟེའུ་སྔོན་རེད། །
དཀར་གསལ་ཁྲོམ་ལ་མི་རྔམ་སྟེ།
དམར་གསལ་མཛེས་འཛུམ་ཡིད་འོང་མ།
མི་ཚེར་དགའ་སྐྱིད་འཛོམས་པར་ཤོག །
སྐྱིད་མཐའ་ཆོས་ལ་ཕྱོགས་པར་ཤོག །
དེ་རྗེས་བུ་མོ་དྲེལ་དཀར་སྐྱ།
ཆིབས་སྣ་མི་དཀར་ཁྲིད་ལེ་འདི།
གདོང་ཕ་ཆེན་རག་བཟའ་དགེ་མཚོ་རེད།
ཤེས་རིག་རི་རྒྱལ་ལྷུན་པོ་ལ། །
དབྱར་མེ་ཏོག་ལྷུན་པོའི་རྒྱན་ཆ་སྤྲས།
ཆེ་དགུ་ཡོན་ཏན་ཕུན་སུམ་ཚོགས།
ཕྱི་ནང་འཛོམས་པའི་མ་སྲུ་རེད།
མ་སྲུ་ཀུན་གྱི་གཙོ་མོ་རེད།
བརྒྱ་ཡར་འགྲོའི་སྐྱབས་གནས་ཞུ་ས་རེད།
སྟོང་མར་འགྲོའི་སྨོན་ལམ་འདེབས་ས་རེད།
དྲེལ་དཀར་ཉི་ཟླ་འཛུམ་ཅན་རེད།
དེ་རྒྱབ་ཡར་ལྟོས་ལྟད་མོ་འགི།
སྐུ་ལུས་ཝ་དཀར་སྨྱུག་ལྡེམ་ལ།
བསོད་ནམས་དར་གོས་བཅོ་བརྒྱུད་མནབས།
དཀར་གསལ་གངས་རིར་ཉི་ཤར་འདྲ།
16



མཁུར་ཚོས་དམར་ལ་རྒྱ་སྐྱེགས་མདོག
གཡུ་སྨིན་ཁྱུང་གཤོག་བརྒྱངས་འདྲའི་མགོ།
སྤྱན་མིག་ལ་ཁའི་སྐར་ཆེན་འཚེར། །
དུང་གི་ཚེམས་ཕྲེང་བསྟར་མ་མཛེས།
ལྗགས་སྲབ་ཞལ་སྒོ་རྣམ་པར་དམར།
དབུ་སྐྲ་སྨུག་གོས་སྐུ་སྟོད་ཁེབས།
དེ་ལ་དབུ་རྒྱན་བཅོ་བརྒྱུད་བཀོད།
ཁྲ་བོ་གཟི་མགུལ་དགུ་ཕྲེང་ལ། །
རིན་ཆེན་གའུ་གསུམ་སྦྲེལ་བཀོད།
རྒྱུན་རེ་རེའི་མིང་ནི་བགྲངས་ཚོད་མེད།
མཛེས་པ་ལྷ་ཡི་ཁ་དོག་ལ།
ཤ་ཁྲག་གཉིས་ལས་མ་གྲུབ་འདྲ།
སྒྲོལ་མ་དཀར་མོའི་སྐྱེ་བ་ལ།
མདོ་ཁམས་རྒྱལ་མོ་འབྲུག་མོ་རེད།
ལྷ་ནས་བསྐོས་པའི་རྒྱལ་མོ་རེད།
གླིང་དཀར་བུ་མོའི་དང་རྩེ་རེད།
གཟུགས་སྐྱེ་མཛེས་འཛམ་གླིང་འདི་ལ་དཀོན།
དེ་རིང་བཀྲག་ཟིལ་ཇེ་ཆེ་རེད།
རྒྱུན་རིན་ཆེན་སྐྱ་ལོའི་རྒྱུ་ནོར་ལ། །
ཚད་གོང་ཐང་བགྲང་ཚོད་སུ་ཡིས་ཟིན།
མཛེས་དེ་བས་ཡན་ལ་ལྷ་ལུས་རེད།
ཆིབས་པ་ཁྱུང་རུ་སྨུག་པོ་རེད།
ཆིབས་ཁྲིད་ཨ་གྲགས་སྤུན་གཉིས་རེད།
17



དེའི་གྱོན་པ་དར་དང་གོས་ཆེན་རེད།།
འདོགས་རྒྱུ་གསེར་དངུལ་གློ་རྒྱན་རེད། །
རྐང་སོག་ལྷམ་འཇའ་རིང་རང་ཤར་རེད།
མགོ་སོག་ཞྭ་ཛར་ལོ་ཉིལ་ལི་ལི།
རྟ་དཀར་སྒ་སྲབ་ཆས་འཛོམས་ཅན།
ཁ་རུ་མཛོད་དར་ཡུག་རིང་རེད།
བཙུན་མོ་ཁྲིར་ཕེབས་ཆེ་ཆོས་རེད།
གཡས་ངོགས་བུ་མོ་རྟ་དཀར་སྐྱ།
གོས་རྒྱན་མཛེས་གཟུགས་ཚོད་དང་མཐུན།།
གསེར་པའི་ཨ་ཞེ་འབུམ་མཚོ་རེད།
དེ་གཤམ་བུ་མོ་སྨུག་གུ་སྐྱ།
བྱ་འབྲུག་ཁ་སྤྲོད་ཚར་སློག་ལ།
ཁན་སྦྱར་ཆུ་བྲག་སྔོ་སྐྱ་གྱོན།
སྤོས་ཤེལ་སེར་པོའི་མགོ་རྒྱན་ཅན།
གསེར་སྒ་ཟི་བྱུར་སྐེ་རྒྱན་བཀྲ།
བོང་དང་ཡན་ལག་མཛེས་མོ་མ།།
དམར་གསལ་མཛེས་པའི་ཉམས་བག་ཅན།
འབྲུ་བཟའ་ཤེས་རབ་དབོན་མོ་རེད།
འདོ་བ་སྨུག་གུ་རྦབ་འགྲིལ་རེད། །
དེ་རྒྱབ་བུ་མོ་སྔོ་སྲབ་མ།
ཞ,གྱི་སོ་སྒོ་ཡངས་པོ་མ།
གཡས་སྐྲ་གཡོན་སྐྲ་ལན་ཛར་ཅན། །
ཐོད་གདན་གསེར་གྱི་པདྨ་མ།
18



གཟི་བྱུར་གཡུ་ཡི་བར་འབྲེལ་ཅན།
མུ་ཏིག་ནོར་བུའི་མགུལ་རྒྱན་ཅན།
ཚར་སློག་དམར་ལ་ཁན་སྦྱར་སྔོ། །
མཛེས་པའི་ཉམས་བག་ལྡན་ལེ་དེ།
དཀར་རུ་སྣང་གསལ་སྒྲོན་མ་རེད།
ཆིབས་པ་དུང་རྟ་དཀར་པོ་རེད།
དེ་རྒྱབ་བྱུང་བའི་མ་སྲུ་འདི།
ཤ་བཀྲག་ཆེ་ལ་ཤ་རྒྱུས་ཅན།
ལུས་ཆས་དར་གོས་ལྗོན་ཤིང་རིས།
རྒྱུན་ཆས་བབས་དང་མཚུངས་པོ་མ། །
ཚོ་སྣུམ་བསོད་ནམས་གཡང་ཆགས་པ།
ནག་རུ་བསོད་ནམས་དཔལ་མཚོ་མ། །
ཆིབས་པ་རག་མ་རླུང་འཕྱོ་རེད།
དེ་རྒྱབ་བུ་མོ་དྲེལ་བཞོན་ཅན། །
དམར་གསལ་མདངས་ལ་ལུས་བོང་ཆུང་།
སྤྱན་རྩ་དམར་ལ་ཅུང་ཟད་སྒམ།
ལུས་ཆས་མཛེས་མ་ཀུན་དང་མཐུན། །
དེ་འབུམ་དཔོན་ཨ་ཐར་སྒྲོལ་དཀར་རེད།།
གཡོན་ལོགས་བུ་མོ་རག་སེར་སྐྱ།
མཛེས་མ་ཁ་དོག་དམར་གསལ་མདོག
ལུས་རྒྱུན་བབས་དང་མཚུངས་པོ་མ།
དགའ་བའི་འཛུམ་བག་ལྡན་ལ་དེ།
བརྒྱ་ཤོག་སྲས་མོ་དཔལ་ཡག་རེད།
19



འདོ་བ་བརྒྱ་རྒྱུག་ཨ་མ་རེད།
དེ་རྒྱབ་བུ་མོ་རྟ་ཁྲ་སྐྱ། །
སྤོས་ཤེལ་གསེར་གྱི་ཐོད་ཚོམ་ཅན། །
དར་གོས་དཀར་དམར་འཇའ་ཤར་འདྲ།
གསེར་དངུལ་རིན་ཆེན་རྒྱན་ཆ་ཅན།
མཁུར་ལྡིར་དཔྲལ་བ་ཅུང་ཟད་འབུར།
སོ་སྒོ་ཡངས་ལ་སྤྱན་འཛུམ་དཀར། །
དར་ཡུལ་ཤོག་དགུའི་དཔོན་མོ་ལ།
སྲས་མོ་ནོར་འཛིན་གཡང་དཔལ་རེད།།
འདོ་བ་བྱང་རྟ་ཁྲ་བོ་རེད།
དེ་རྒྱབ་བྱུང་བའི་མ་སྲུ་འདི།
ཆེ་བརླིང་མཛངས་མའི་དཔའ་བརྗིད་ཅན། །
བསོད་ནམས་རིན་ཆེན་རྒྱན་ཆ་མང་།
རྒྱན་ཆ་མཛེས་མ་ཀུན་དང་མཐུན། །
ཁྲིམས་དཔོན་གཡུ་ཡག་དཔལ་མཚོ་རེད། །
འདོ་བ་སྟོང་འཁྱམ་ག་མ་རེད།
དེ་རྗེས་བུ་མོ་སྐྱ་པ་གསུམ། །
ལིང་གསེར་འབྲུག་ཚར་སློག་སྲམ་མཐའ་ཅན།
མེ་ཏོག་འདྲ་བའི་ཞལ་རས་ལ།
འཇའ་ཆེན་ཤར་འདྲའི་རྒྱུན་ཆས་ཅན། །
རྐང་རྩེད་དགའ་བའི་ཉམས་འགྱུར་ཅན།
སྔོན་མ་ཚངས་སྲས་སྲིང་གཅིག་མ།
ཀུན་དགའ་གཡུ་ཡི་མཚོ་སྐྱིད་རེད།
20



R 2g
མཛེས་མ་དཔེ་ལ་འགྲན་ས་རེད། ་་་
འདོ་ཆུང་ཁ་དཀར་བྲ་བོ་རེད།
བར་མ་གཡུ་མཚོ་དཔལ་སྒྲོན་རེད། །
གླིང་ཤེས་པ་ལོ་མའི་གཞིས་འཛིན་རེད།
ཆོས་སྲིད་ཐོགས་མེད་མཁྱེན་མི་རེད།
ཆིབས་ཆུང་དུང་རྟ་ཐིག་བརྒྱ་རེད།
རྗེས་མ་སྨིན་དྲུག་ཁྲ་ཡག་རེད།
ཨ་སྐྱིད་སྲས་མོ་མཛངས་མ་སྨན།
ཤེས་རིག་སྨན་པའི་བདག་མོ་རེད།
སྨན་དང་ཡོན་ཏན་མཁྱེན་མཁན་རེད།
ཕྱི་ནང་འཛོམས་པའི་བུ་མོ་རེད། །
འདོ་བ་དཀར་མོ་འགྲོས་གོམ་ཅན།
སྒེར་གྱི་རྟ་མིང་མི་ཤེས་ཏེ། །
དེ་རྗེས་མཛེས་མ་འགའ་རེ་བྱུང་།
ཁྲ་འཚུབ་འཚུབ་རྒྱུན་ཆ་ལེགས་པོ་མ།
ག་ཤག་ཤག་ཞལ་སྒོ་གསལ་མོ་མ། །
ཉམས་ཁྱུག་ཁྱུག་མཛེས་འཛུམ་ཡིད་སྤྲོ་མ།
མཐོ་ཡེ་རེར་རྟ་པ་ཁྱུ་གཅིག་བྱུང༌།
གླིང་གི་དཔའ་རྟུལ་ཕུ་ནུ་ལ།
མིང་ཐོགས་རུ་འདྲེན་བརྒྱད་ཅུ་ཡོད།
དེ་འདྲའི་སྡེ་ཆེན་དཔོན་མོ་རེད།
རེ་རེའི་མིང་ནས་བགྲངས་ཚོད་མེད།
མི་ཚེ་སྐྱིད་ལ་འཁོད་པར་ཤོག



སྐྱིད་ལ་འཕོ་འགྱུར་མེད་པར་ཤོག་
སྐྱིད་མཐའ་ཆོས་ལ་འགྱུར་བ་ཤོག
གྱུར་ནས་གཞན་དོན་འགྲུབ་པར་ཤོག
ད་རུང་དེ་བས་མི་ཚད་ལེ། །
རྨི་ལམ་རེད་དམ་དངོས་ཅན་རེད།
.མོ་སྨན་མ་སྲུའི་བ་མཐའ་ན།
ལྷ་ཕྲུག་འདྲ་བའི་སྐུ་ཟིལ་ལ།
འཇའ་ཚོན་འདྲ་བའི་དར་གོས་ཅན། ། ་
ཐོག་སེར་འཚུབ་འདྲའི་དཔའ་བརྗིད་ཅན། །
ཁྲ་ཤར་ཤར་སྐྱ་དཀར་ཁྱུ་གཅིག་བྱུང་།
སྐྱ་དཀར་དེ་འདྲའི་རུ་སྣེ་ན། །
ལུས་བོང་ཐང་ཚད་ལ་མ་ལྡན་ལེ།
མི་ཆུང་ཆུང་དར་གོས་ཆ་ཆེན་ཅན།
གསེར་རྣ་ལྟག་ཕུར་གཡུ་བྱུར་ཅན།
མཆོང་དང་བྱུ་རུའི་ག་ཤལ་ཅན།
སྔོ་དམར་མདངས་ལ་སོ་ཞོ་ཅན། །
ཁ་གྲུ་བཞི་གཏམ་གྱི་སྒོ་མོ་ལ།
བོད་ཕྲུག་མི་ཆུང་ཁ་བདེ་རེད།
རྟ་ཆུང་བྱ་མ་འཕུར་ཤེས་རེད།
དགའ་བའི་མགོ་འཕང་མཐོ་ལུགས་ལ།
གླིང་མུ་པ་རྒྱབ་རྟེན་མཐོ་ཞོར་རེད།
དེ་རིང་སྐྱ་བསུའི་སྣ་བོ་རེད།
རྟ་དཀར་དཀར་རྟ་པ་བརྒྱ་ཚོ་འདི། །



གླིང་མུ་པའི་ཕྱུག་ཆེན་གྲབས་མཚུངས་རེད།
རྟ་དཀར་སེང་གེ་དཀར་མོ་ལ།
དེ་ལ་ཉི་ཟླ་ཁ་སྤྲོད་ཅན། །
ལྷོ་སྤྲིན་འཁྲིགས་འདྲ་བཅུ་གསུམ་བཞོན།
སྐྱ་པ་དེ་ཡི་སོ་མཚམས་ན། །
མི་དམར་དར་གོས་དམར་པོ་ཅན།
ལྟག་ཕུད་ལྔ་འགྱུར་དྲུག་སླས་ལ།
གསེར་ག་ཨ་ལོང་དུང་སྒོང་ཅན།
ལུས་སྐྱེ་གཟུགས་ཁ་འབྲས་ལེགས་པོ་མ།
གོ་ཚོད་མི་དར་སྟག་རལ་རེད།
འདོ་བ་ཤ་ཕོ་གར་མཁན་རེད།
གླིང་རུའི་ནང་གཡོག་ཆེ་བགྲེས་རེད།
དེ་རིང་སྐྱ་བསུའི་སྣ་བོ་རེད།
རྟ་རག་དཀར་རྟ་པ་བརྒྱ་ཚོ་འདི།
གླིང་གསེར་པའི་ཕྱུག་གཅེས་གྲབས་མཚུངས་རེད། །
རུ་དར་དར་སྐྱ་ཚུབས་སེ་ཚུབས།
སྐྱ་དེ་ཚོ་ཡོལ་བའི་རྗེས་མཚམས་ན།
དར་གོས་དམར་པོ་སྦྱར་མ་ཅན།།
ཁན་སྦྱར་གཟིག་གི་པགས་པ་ལ།
གོས་རྩི་དམར་པོའི་གོང་ལག་ཅན།
ལུས་ཆས་ལུས་བོང་བརྗིད་རྔམ་ཅན།།
སྣ་མེད་སྐྱོན་ཅན་འཕྱོར་སྣང་ཆེ།
ཨ་ཐོད་ཐར་པའི་ཟོར་སྣ་རེད།
23



སྟག་རོང་དཔོན་གྱི་སྒེར་བློན་རེད། .
རྟ་ནག་སྨུག་པོ་མཛེས་ལྡན་རེད།
དེ་རིང་སྐྱ་བསུའི་སྣ་བོ་རེད། །
མི་དམར་རྟ་པ་ཉིས་བརྒྱ་ཙམ། །
རོང་མི་ཚོའི་ཕྱུག་གཅེས་གྲབས་མཚུངས་རེད།
རུ་དར་དམར་པོ་ཚུབས་སེ་ཚུབས། །
སྐྱ་པ་དེ་འདྲའི་སོ་མཚམས་ན།
མི་དཀར་དཀར་ཞལ་ངོ་འོད་མདངས་གསལ།
གོས་དར་ལིང་འོད་དཀར་དྲི་མ་མེད།
གསེར་དངུལ་རིན་ཆེན་རྒྱན་ཆ་ཅན། །
དགའ་བའི་འཛུམ་མདངས་ཉམས་བག་མཛེས།
དཔའ་གསལ་ཐོགས་པའི་བུ་གཅེས་རེད།
རྟ་ཁྲ་རླུང་ཟིན་སོག་དཀར་རེད།།
བར་གླིང་དཔོན་པོ་ཆེ་ཤོས་རེད། །
རྟ་ཁྲ་ཁྲ་རྟ་པ་བརྒྱ་ཚོ་ཙམ།
གླིང་བར་གླིང་ཤོག་གི་བུ་གཅེས་རེད།
རུ་དར་དར་ཁྲ་ཡེ་རེ་རེ། །
གོང་འོག་རྟ་པའི་རྔམ་ཟིལ་ལ།
ལྷ་ཀླུ་གཉན་དཔུང་ཆས་པ་འདྲ།
གླིང་ཚོ་དྲུག་མིན་ན་ཅི་ལ་ཡིན།
བདུད་ནག་པོ་གཉའ་ནས་གནོན་ངེས་རེད།
རྒྱབ་མཐུད་མི་སྔོན་རྟ་སྔོན་ཅན།
ཕོ་ངར་སྟག་རལ་དྲུག་ཆས་ཅན།
24



གསེར་དངུལ་གློ་རྒྱན་གསེར་ག་ཅན།།
ལུས་བཟོ་སྤྱོད་ལམ་ལེགས་པོ་འདི།
གདོང་གི་མ་ཕྲུག་བུ་ཡག་རེད།
ཆིབས་པ་གདོང་རྟ་བྱང་མ་རེད།
རྟ་སྔོན་སྐྱ་པ་བརྒྱ་ལྷག་འདི། །
སྔོ་ཆེམ་ཆེམ་ཆར་རྒྱུན་འབབ་པ་འདྲ།
ཁྲ་ཚུབ་སེ་འཇའ་ཚོན་ཤར་བ་འདྲ།།
ཚ་ཞང་ཤོག་གི་བུ་གཅེས་རེད།
རྟ་དར་སྔོན་པོ་ཡེ་རེ་རེ།།
རྔམ་ཟིལ་མིག་གི་ཁེངས་པ་འཕྲོག
དེ་རྗེས་རྟ་པ་གསུམ་འགྲིག་ལ།
གཡས་ལོགས་སྐྱ་བསུའི་སྣ་བོ་ལ།
མི་དམར་སྨུག་ཨ་ར་སུམ་སླས་ཅན། །
གསེར་འབྲུག་སེར་པོའི་ཚར་སློག་གྱོན།
ལྟག་རལ་གཟི་བྱུར་ལན་ཛར་ཅན།
ཝ་དམར་ཞྭ་ལ་ཤེལ་དཀར་ཏོག
དཔའ་བོ་འཕྲུལ་གྱི་ལྷ་བློན་རེད།
ལྷ་རྟ་གསེར་ཉ་རག་པ་རེད། །
རྟ་སེར་རྟ་པ་ཤ་ར་ར། །
མུ་སྤྱང་ཤོག་གི་བུ་གཅེས་རེད།
གཡོན་རུ་སྐྱ་པའི་སྣ་བོ་ལ།
ལུས་བོང་རིང་ལ་གདོང་པ་ཟོར།
ཚར་སློག་ལྗང་ལ་ཁ་གྱོན་དམར།



མིག་རྩ་དམར་ལ་ཤ་མདོག་སྣུམ། །
ལྟག་ཕུད་གསེར་ཐིག་བུམ་པས་དཀྲིས།
ཨ་བར་འཕྲུལ་མཁས་འཕེན་སྟག་རེད།
ཆིབས་པ་གླག་མོ་ལྡིང་ཤེས་རེད།
ཨ་ཙི་དཔའ་བོའི་རྔམ་བརྗིད་ཅན།
མི་ཕོ་དབུ་འཕང་མཐོ་བར་ཤོག
མཐོ་ནས་དར་རྒུད་མེད་པར་ཤོག
རྟ་ཕོས་གླིང་བཞི་འཁོར་བར་ཤོག །
དགའ་སྐྱིད་མི་རྟ་འབྲལ་མེད་ཤོག
རུ་རྒྱབ་རྟ་པ་རྟ་དཀར་ཁྱུ།
སྒ་འབྲུ་དར་ཟིའི་བུ་གཅེས་རེད།
རྟ་དར་དམར་ལྗང་སེར་གསུམ་རྔམ།
སྐྱ་གསུམ་འགྲིག་གཤར་བའི་སྔོན་མ་ན། ，
མི་དཀར་དུང་ཟླ་རང་ཤར་ལ།
དར་གོས་དཀར་པོ་ལིང་དགུ་གྱོན།
ཟི་བྱུར་རིན་ཆེན་རྒྱན་ཆ་ཅན། །
ཡ་མཚན་མངོན་སུམ་ལྷ་ཡི་ལུས།
ཚངས་པའི་བུ་ཡི་ངོ་ཡག་རེད། །
ལྷ་རྟ་ཐང་དཀར་འཕུར་ཤེས་རེད།
ཨ་ཙི་དཔའ་བོའི་མཛེས་ཉམས་ལ།
མི་ཕོ་དབུ་འཕང་མཐོ་བར་ཤོག།
མཐོ་ནས་འདས་གྲོངས་མེད་པར་ཤོག
རྟ་ཕོས་གླིང་བཞི་འཁོར་བར་ཤོག
26



༣
， at
འཁོར་ནས་མི་རྟ་སྐྱིད་འཛོམས་ཤོག
དེ་རྒྱབ་བྱོན་པའི་དཔའ་བོ་འདི།
ཞལ་ངོ་དམར་གསལ་ཨཏྲེལ་མདོག
མཛེས་ཤིང་འཛུམ་ལ་བཞད་པའི་ཉམས།
དབུ་སྐྲ་ལན་ཛར་གཡུ་ཡིས་བརྒྱན།
དར་གོས་རིན་ཆེན་རྒྱུན་ཆ་ཅན།
མུ་པའི་དར་འཇམ་ངམ་ལུག་རེད།
ངོ་རེ་མཇལ་དུས་ལུག་རེ་བྱིན། །
ངོ་ལུག་མིང་ཅན་དེ་དོན་རེད།
རྟ་དཀར་དུང་བྱ་ལྡེམ་ཆུང་རེད།
མི་རྟ་དགའ་སྐྱིད་འཛོམས་པར་ཤོག
འཛོམས་ནས་དགྲ་བཞི་ཐུལ་བར་ཤོག
དེ་རྒྱབ་བྱོན་པའི་དཔའ་བོ་འདི། །
མི་སྔོན་དར་སྔོན་རྒྱན་ཆ་ལ།
གཟི་བྱུར་ནོར་བུའི་མགུལ་རྒྱན་ཅན། །
དམར་གསལ་ཕོ་གཟུགས་མཛེས་མོ་མ།
མིག་རྩ་དམར་ལ་བྱི་རུ་ཅན།
གདོང་བཙན་ཨ་དཔལ་སྣང་ངུ་རེད།
ཆིབས་པ་གཡུ་བྱ་རྟེའུ་སྔོན་རེད། །
ཉི་མ་དེ་སྔ་ཡན་ཆད་ལ།
སྐྱེ་འགྲོས་ཡིད་སྨོན་བྱེད་ས་རེད།
མཐོ་བའི་སྐྱབས་གནས་ཞུ་ས་རེད།
གླེང་གླེང་གཏམ་གྱི་སྒོ་མོ་རེད། །
22



བྱུང་བྱུང་དོན་གྱི་རྡོ་ག་ལ།
དཔའ་རྟུལ་གྲལ་ར་ཟིན་ཙམ་རེད།
དེ་རྒྱབ་བྱོན་པའི་དཔའ་བོ་འདི།
དམར་ཡག་སྟག་འདྲའི་དཔའ་བརྗིད་ལ།
འཛོམས་དྲུག་རྒྱས་འདྲའི་སྐུ་ཆས་ཅན།
རོང་མི་ཚོ་དམར་པོའི་དཔོན་པོ་ལ།
ཡ་མེད་དཔའ་བོ་སྟག་འཕེན་རེད།
གསེར་གྱི་ཁྲི་ལ་རློམ་མི་རེད།
དེ་རིང་བློན་གྱི་གྲལ་ར་རེད། །
ཆིབས་པ་ཁྲི་འཇམ་ཡ་མེད་རེད།
དེ་རྒྱབ་བྱོན་པའི་དཔའ་བོ་འདི།
ཞལ་ངོ་ཚེམས་ཕྲེང་དུང་གི་མདོག་
ནི་རྒྱལ་ལྟ་བུའི་སྐུ་ལུས་ལ། །
དཁྱར་ལྗོན་རྒྱུན་འདྲའི་ན་བཟའ་ཅན།
ཕྱི་ནང་འཛོམས་པའི་བུ་གཅེས་འདི། །
སྟག་རོང་ཉ་ཚ་ཨ་བརྟན་རེད། །
ཕྱི་ནང་ཡོངས་ཀྱི་སྙིང་བཅུད་རེད།
རྟ་བྱང་མ་རླུང་གི་འཁོར་ལོ་རེད།
དེ་རྒྱབ་བྱོན་པའི་ཕ་ཁུ་འདི། །
མི་ཆེན་དར་ཆེན་དགུང་འཕྱུར་མ།
བྱ་སྤྱོད་རླུང་གིས་རྡེབ་འདྲ་འདི།
ཀུན་གསལ་ཨ་ཁུ་ཁྲོ་ཐུང་རེད།
རང་ཚོད་ཟིན་ན་རྒྱལ་པོ་རེད།
A
''' 28



མ་ཟིན་ལྷ་སྲས་གོང་ལ་ཤོར།།
མི་སྟོང་སྟོང་ནང་ནས་སྒེར་སྨ་ཕབ།།
སེམས་སྡུག་ཉེར་དགུའི་སྨག་རུམ་ལ།
སྤྲོ་སྤྲོ་འཛུམ་བག་ལྡན་མདོག་ཁ།
ཨ་ཙི་མི་ཞུ་རྟ་མགྲིན་གཟིགས། །
ཕ་སྟག་རོང་རང་དཔོན་འགྱུར་མེད་རེད།
ཆིབས་རྟ་འཕར་བ་རྔ་ནག་རེད།
སྟག་རོང་ཕ་བུ་ཁུ་ཚན་ལ། །
མི་རྟ་དགའ་སྐྱིད་འཛོམས་པར་ཤོག
འཛོམས་ནས་དགྲ་བཞི་ཐུལ་བར་ཤོག
དེ་རྒྱབ་བྱོན་པའི་དཔའ་བོ་འདི།
སྐུ་ཤ་རྒྱས་མགོ་བོའི་གཙུག་ན་འབུར།
གསེར་འབྲུག་སྦྱར་མའི་དར་གོས་གྱོན།
སྐེ་དར་མདུད་གའུ་ལྕགས་ཕུར་ཅན། །
སེམས་ཏིང་འཛིན་སྒོམ་པའི་ཉམས་བག་ཅན།
གླིང་ཡ་ཐའི་སྐྱེས་མཆོག་ཐར་པ་རེད།
བཀའ་མདོ་སྔགས་སྟོན་པའི་བླ་མ་རེད།
ཆིབས་པ་རོང་རྟ་འཕུར་ཤེས་རེད།
དེ་རྒྱབ་དཔའ་བོ་བྱོན་ལེ་འདི།
མི་དཀར་ལུས་བོང་རྔམ་པ་ལ།
དར་གོས་ཟི་བྱུར་མགུལ་རྒྱུན་ཅན། །
ཤ་སྲབ་སྲབ་ཚེམས་ཕྲེང་གཅིག་ལེ་འདི།
མུ་སྤྱང་རིན་ཆེན་དར་ལུ་རེད།
29



ཆིབས་རྟ་སེང་གེ་རྩལ་ལྡན་རེད།
དེ་རྗེས་དཔའ་བོ་བྱོན་ལེ་འདི། །
སེང་དཀར་མོ་འདྲ་བའི་ཁ་དོག་ཅན། །
དཔའ་གཡུ་རལ་རྒྱས་འདྲའི་སྣང་ངུ་འདི།
འོམ་བུའི་ཨ་ནུ་དཔའ་སེང་རེད།
ཆིབས་རྟ་གནམ་རྟ་སྔོན་པོ་རེད། །
དེ་རྗེས་བྱོན་པའི་དཔའ་བོ་འདི།
གསེར་པའི་ཉི་འབུམ་དར་ཡག་རེད།
རྟ་འདི་ངང་པ་གསེར་སྒོང་རེད། ་
གླིང་སྟོད་སྨད་བར་གྱི་དཔོན་གསུམ་རྣམས།
མི་རྟ་དགའ་སྐྱིད་འཛོམ་པར་ཤོག
འཛོམས་ནས་དགྲ་མགོ་ཐུལ་བར་ཤོག
དེ་རྒྱབ་བྱོན་པའི་དཔའ་བོ་འདི།
མི་སྔོན་ན་བཟའ་དར་གོས་སྔོ། ས་
གཡུ་འབྲུག་དགུང་ལ་འཁྱུག་འདྲའི་བུ།
དཔའ་རྔམ་བརྗིད་གསུམ་ལྡན་ལེ་འདི།
དཔའ་ཚ་ཞང་འདན་མ་བྱང་ཁྲ་རེད།
ལན་མེད་དགུང་གི་ཐོག་ལྕེ་རེད། །
དབུ་འཕང་ཨ་སྔོན་དགུང་ལས་མཐོ།
མུ་པ་གནམ་གྱི་རྒྱལ་པོ་ཡི། །
དཔའ་མི་འགྱུར་ནམ་མཁའི་དགུ་ཚིགས་རེད།
མི་རྟ་དགའ་སྐྱིད་འཛོམ་པར་ཤོག
འཛོམས་ནས་དགྲ་བཞི་ཐུལ་བར་ཤོག



སྐྱ་གཡས་ངོགས་ཡི་འདྲའི་བར་མཚམས་ནས།
མུ་སྤྱང་བུ་གཅེས་རྫོགས་པའི་མཚམས།
ཚ་ཞང་འདན་གྱི་གཡས་ངོགས་ནས། །
མི་དཀར་ལྷ་བཞིན་མཛེས་གཟུགས་ཅན།
འཇའ་ཚོན་ཤོར་འདྲའི་ན་བཟའ་གྱོན། །
དབུ་སྐྲ་ལན་ཛར་གསེར་གཡུས་བརྒྱན། །
བུ་ཡི་འདྲ་སྐྱ་ལོའི་འབྲུག་རྒྱས་རེད།།
གཟུགས་སྐྱེ་མཆེད་ཕ་མའི་ཁྱད་ཆོས་རེད།
རྟ་གཡང་ཆེན་དགུ་བརྒྱ་ར་གཅིག་རེད།
དེ་རྗེས་བྱོན་པའི་དཔའ་བོ་འདི། །
མི་ནག་རལ་ཅན་ལྕགས་ཕུར་ཐོགས། ་
དར་གོས་དམར་སྨུག་ན་བཟའ་བརྗིད།
སྤྱན་མིག་འཁྱིལ་ལ་ཞལ་མདངས་དམར།
ཨ་ཙི་དཔོན་པོའི་བརྗིད་རྔམ་ལ།
རོ་སྟོད་སེང་གེ་འགྱིང་བ་འདྲ། །
ཤེད་ཆེན་ཡོངས་ལ་གྲགས་ལེ་དེ། །
སྒ་སྡེ་ཆོས་སྐྱོང་བེར་ནག་རེད།།
ཆིབས་པ་རླུང་ནག་འཚུབ་ཤེས་རེད།
མི་རྟ་དགའ་སྐྱིད་འཛོམ་པར་ཤོག་
འཛོམས་ནས་དགྲ་བཞི་ཐུལ་བར་ཤོག
དེ་རྗེས་བྱོན་པའི་དཔའ་བོ་འདི།
ཞལ་མདོག་དཀར་ལ་ཤ་རྒྱུས་ཅན།
དར་གོས་དཀར་པོའི་ཚར་སྦྱར་ལ། །
;



གསེར་དངུལ་གློ་རྒྱན་སྤྲས་ལེ་དེ།
དཔའ་ཡ་མེད་སེང་སྟག་ཨ་དོམ་རེད།
མཚོན་ལེབ་ཆེན་གཡུག་ལ་རང་དབང་ཐོབ།
ཆིབས་རྟ་སྟོང་རི་དར་དཀར་རེད། །
ཞེ་རྟུལ་ཐོགས་པའི་དཔའ་བོ་རེད། ，
མིང་དང་དོན་གཉིས་མ་ནོར་བ། །
དཔའ་བའི་བུ་ལ་རྔམ་བརྗིད་འགི།
མི་རྟ་དགའ་སྐྱིད་འཛོམ་པར་ཤོག
འཛོམས་ནས་དགྲ་བཞི་ཐུལ་བར་ཤོག་
དེ་རྒྱབ་ཕ་ཁུ་རྟ་སེར་ཅན། །
ཤ་རྒྱས་ལྟོ་ཚིལ་ལྷུག་གེ་བ།
དར་སེར་གོས་དང་གཟི་བྱུར་ཅན།
རྣམ་སྲས་དངོས་སུ་བྱོན་འདྲ་འགི།
སྐྱ་ལོའི་སྟོན་པ་ཤེས་རབ་རེད།
ནོར་འགྲན་མེད་ཕྱུགས་ཀྱི་བདག་པོ་རེད།
ཆིབས་རྟ་ནོར་བུ་རག་དཀར་རེད།
ཨ་ཁུ་རི་རྒྱལ་ལྷུན་པོ་ལ། །
འདས་གྲོངས་མེད་པའི་སྨོན་ལམ་ཞུ།
དེ་རྗེས་ཕ་ཁུ་ལུས་བོངས་ཅན།
དར་གོས་རིན་ཆེན་རྒྱན་ཆ་གྱོན།།
ཤ་སྲབ་གདོང་པ་ཟོར་ལེ་འདི།
ཨ་སྐྱིད་ནམ་མཁའི་སེང་ཞལ་རེད།
ཆིབས་རྟ་རག་པ་རྔོ་ནག་རེད།།
32



གཤམ་མཐུད་ཕ་ཁུ་གྲོ་འགྲིག་རེད།
རེ་རེའི་མི་རྟ་བགྲངས་ཚོད་མེད། །
་ མ་སང་འཕྲུལ་རྒྱལ་ཕེབས་ནས་འགི།
ཉི་མའི་འོད་ཀྱིས་སྐར་མ་ཡལ།
ཟེར་བའི་དཔེ་འདི་ཨེ་མི་བདེན།
དབུས་འདན་དཔོན་ཁོང་གི་གཡོན་ངོགས་ན།
སྒ་འབྲུ་ཟི་མའི་བུ་གཅེས་མཚམས།
དེ་རྗེས་བྱོན་པའི་དཔའ་བོ་འདི།
སྐུ་ལུས་བག་ཡང་ཚད་ལྡན་མ།
ཞལ་ངོ་འབུར་ལ་དམར་གསལ་མདོག
དར་གོས་རིན་ཆེན་རྒྱན་ཆ་ལེགས།
དགའ་བའི་འཛུམ་མདངས་རྒྱས་ལ་འདི།
བརྒྱ་དཔོན་བན་དེ་དམར་ལུ་རེད།
བརྒྱ་ཤོག་བཅོ་བརྒྱུད་དཔོན་པོ་རེད།
སྟོང་དམག་གཅིག་གི་ཨ་ཡ་རེད། །
མི་རྟ་དགའ་སྐྱིད་འཛོམ་པར་ཤོག
འཛོམས་ནས་དགྲ་བཞི་ཐུལ་བར་ཤོག
དེ་རྗེས་མི་དཀར་དར་གོས་དཀར།
རྒྱུན་དང་ན་བཟའ་གྲབས་མཚུངས་ལེགས།
གདོང་པ་ཟོར་ལ་སྤྱན་རྩ་དམར།།
དཀར་རུའི་ཐར་པ་རྒྱལ་མཚན་རེད།
ཆིབས་པ་འཕར་སྟག་དམར་མོ་རེད།
དེ་རྗེས་མི་ཕོ་དམར་སྔོན་མདངས།།



ན་བཟའ་དམར་སྨུག་ཐོག་གོས་ནག ·་
བརྒྱ་བྱུར་ཕྲེང་བ་བགྲང་མཁས་འདི།
ནག་རུའི་བླ་མ་རྒྱལ་མཚན་རེད། །
འདོ་བ་ཕོ་རོག་སྨུག་གུ་རེད།་ ་
དེ་རྗེས་བྱོན་པའི་དཔའ་བོ་འདི།
ཤིན་ཏུ་བརྗིད་ཅིང་ཆེ་བའི་ཉམས། ་་།
མགོ་བོ་འབུར་ལ་སྐུ་སྟོད་རྔམ། ་་་་་
རྒྱུན་ཆས་བཟང་སྤྲས་དར་གོས་གསེར།
དེ་ཨ་ཡག་ཤཱཀྱ་རྒྱལ་མཚན་རེད། །
རྒྱལ་མཚན་ཐོགས་པའི་བུ་གསུམ་རེད། …
འདོ་བ་གསེར་སྒོང་རླུང་གཅོད་རེད། ཐང་
མི་རྟ་དགའ་སྐྱིད་འཛོམ་པར་ཤོག་་་་་
འཛོམས་ནས་དགྲ་བཞི་ཐུལ་བར་ཤོག་
དེ་རྗེས་དར་གོས་ཁྲ་བོ་ཅན། ་་་་་་ བས་
རྒྱན་དང་ན་བཟའ་ཁ་དོག་ལེགས། ། ་
སྲིད་གསུམ་ལག་མཐིལ་འགོད་མི་ལ།
མོ་མ་ཀུན་ཤེས་ཐིག་པོ་རེད།
སྡེ་གླིང་རུའི་ཡག་ཉེས་འདྲི་ས་རེད།
ཆིབས་པ་བྱ་རོག་འཕུར་ཤེས་རེད། །
དེ་རྒྱབ་བྱོན་པའི་དཔའ་བོ་ལ།
དམར་གསལ་རྒྱན་གོས་ཁ་དོག་ལེགས།
སྐྲ་ལྕང་ལོའི་ཟར་བུ་དར་སྣས་བརྒྱན།
ཤིན་ཏུ་བག་ལྡན་བཤེས་གཉེན་ཚུལ།



ཕྱི་ནང་བཟང་འཛོམས་བཤེས་གཉེན་ཅན།
སྨན་པ་ཀུན་དགའ་ཉི་མ་རེད།
དུས་མིན་འཆི་སྐྱོན་ཟློག་མི་རེད།
ལྷ་རྟ་ངང་པ་འཛུམ་ཅན་རེད།།
གླིང་གི་ཤེས་མཆོག་རྣམ་པ་གཉིས།
མི་རྟ་དགའ་སྐྱིད་འཛོམ་པར་ཤོག
འཛོམས་ནས་དགྲ་བོ་ཐུལ་བར་ཤོག
དེ་རྒྱབ་བྱོན་པའི་རྟ་པ་ཁྱུ།
མི་རེ་རེའི་མིང་ནས་བགྲངས་ཚོད་མེད།
གླིང་མང་ཚོགས་ཕོ་གསར་དུ་མ་འགི། །
དཔའ་རྔམ་གཟིག་མོ་ཁྱུ་གཅིག་ལ།
གཟིག་ཐིག་ལེ་བཀྲག་འདྲའི་རྒྱན་གོས་འགི།
ཕྱི་ནང་འཛོམས་པའི་བུ་གཅེས་ལ།
མི་རྟ་དགའ་སྐྱིད་འཛོམ་པར་ཤོག
འཛོམས་ནས་དགྲ་བོ་ཐུལ་བར་ཤོག
དཔའ་ཚ་ཞང་དཔོན་གྱི་སྐུ་རྒྱབ་ན། །
དམར་ནག་གཤིན་རྗེའི་ཞལ་རས་ལ།
མེ་ཚ་ཚ་འཕྲོ་འདྲའི་བརྗིད་རྔམ་ཅན།
ན་བཟའ་བེར་ཆེན་གཡུང་དྲུང་རིས།
རིན་ཆེན་སྣ་ཚོགས་མགུལ་རྒྱན་ཅན།
དེ་དར་འཕེན་དུག་གི་སྡོང་པོ་རེད། །
ཁྲི་ཁྲི་དམག་གི་གདམ་ཡ་རེད།
ཆུང་རྒྱུད་ཆགས་པའི་བློན་ཆེན་རེད།
35



བློན་ཆེན་རི་རྒྱལ་ལྷུན་པོ་རེད། །
རྟ་ཕོ་ཐང་དཀར་འཕུར་ཤེས་རེད། །
མི་རྟ་དགའ་སྐྱིད་འཛོམ་པར་ཤོག
འཛོམས་ནས་དགྲ་བོ་ཐུལ་བར་ཤོག
དེ་རྒྱབ་བྱོན་པའི་ཕ་ཁུ་འདི། །
གླིང་བསྐལ་པ་ཆགས་པའི་རྟེན་ཕུར་རེད།
རྟེན་ཕུར་དབུས་ཀྱི་རི་རབ་རེད།
རི་རབ་སྟེང་གི་ཁྱུང་ཆེན་རེད།
མཚན་ཞུས་ན་ཨ་ཁུ་སྤྱི་དཔོན་རེད།
སྤྱི་དཔོན་སྐྱིད་ཀྱི་ཉི་མ་རེད།
ཉི་མ་ཚོ་དྲུག་གླིང་ལ་ཤར།
སྡུག་གི་མུན་པ་མཐའ་ནས་གསལ།
རྔམ་པའི་སྐུ་ལུས་དར་གོས་ཅན། །
བགྲེས་ཤིང་ཞི་བའི་ཉམས་ལྡན་པ། །
དུས་ཡང་ཡང་འགྲོགས་པའི་སྨོན་ལམ་ཤོག
ཆིབས་པ་ཤ་བ་བརྒྱ་འཛོམ་གྱིས།
འཛམ་གླིང་མགྱོགས་འགྲོས་བསྐོར་བར་ཤོག
་ ཕ་ཁུ་སྐྱེས་བུ་འབྲལ་མེད་ཤོག
དེ་རྒྱབ་བྱོན་པའི་དཔའ་བོ་འདི།
དམར་གསལ་ལྷ་ལུས་ཁ་དོག་མཛེས།
མཚན་དང་དཔེ་བྱད་བརྒྱ་འཛོམས་ཅན།
ཟ་འོག་སྔོ་ཁྲའི་ན་བཟའ་ལ།
རིན་ཆེན་རྒྱན་ཆ་མཛེས་པས་བཀླུབས།
。
་
，



དབུ་སྐྲ་གཡུ་བྱུར་ལན་ཛར་ཅན། །
སྤྱི་དཔོན་སྣང་ངུ་གཡུ་སྟག་རེད།
གླིང་དཀར་ཕུ་ནུའི་མི་གཡང་རེད།
ཆིབས་པ་སྨུག་གུ་དར་དཀྲིས་རེད།
དུས་ཡང་ཡང་མཇལ་ཞིང་འགྲོགས་པར་ཤོག
དེ་རྒྱབ་ཡར་ལྟོས་ཉམས་རེ་མཚར། །
འོད་འཁྱིལ་ལེ་འཇའ་ཡི་གུར་ཁང་ནས།
རྫུ་འཕྲུལ་ལྷ་ཡི་སྲས་གཅིག་བྱོན།
རྨི་ལམ་རེད་དམ་དངོས་ཅན་རེད། །
ཚངས་སྲས་སྐུ་བཀྲག་མཛེས་བསམ་སྟེ།
དཔེ་དང་ཆ་ཡང་མི་འགྲན་པ། །
ལྷ་ཚངས་པ་ཟིལ་གྱིས་གནོན་པའི་བུ།
ཇོ་རུ་འཕྲུལ་གྱི་དཔའ་བོ་ལ།
ཡ་མཚན་ལྡན་པའི་ལུས་རྩལ་རྫོགས།
རྐྱང་རྒོད་ཤུགས་ཀྱིས་མགྱོགས་དར་བླངས།
བསོད་ནམས་གསེར་གྱི་ཁྲི་ལ་འཁོད།
ཚོ་དྲུག་གླིང་གི་རྒྱལ་སར་བཞུགས།
གླིང་རྗེ་གེ་སར་ལྷ་ཡི་སྲས།
ཞལ་རས་བཅོ་ལྔའི་དུང་ཟླ་ལ།
མཁུར་ཚོས་དམར་གསལ་ཐིག་ལེས་སྤྲས།
དབུ་སྐྲ་གནག་སྣུམ་སྐུ་རྒྱབ་ཁེབས།
གཡུ་སྨིན་ཁྱུང་གཤོག་བརྐྱངས་འདྲའི་འོག
སྤྱན་མིག་ལ་ཁའི་སྐར་ཆེན་འདྲ།།
37



TO
དུང་གི་ཚེམས་ཕྲེང་བསྟར་ནས་མཛེས།
དཔྲལ་བར་ཡི་གེ་ཨ་ཡིས་མཚན།
ལྗགས་ལ་པདྨའི་ལོ་འདབ་ཅན།
མཚན་བཟང་དཔེ་བྱད་སྐུ་ལ་རྫོགས། །
འཛམ་གླིང་ཁམས་ན་འགྲན་མེད་ཁྱེད།
སྐུ་ན་ཚོད་ཆུང་ཡང་རྩལ་ཆེན་རྫོགས། །
སྐལ་ལྡན་བུ་ཡི་སྣང་ངོ་ལ།
དུས་གསུམ་སངས་རྒྱས་བླ་མ་དངོས།
རྩ་གསུམ་དཀོན་མཆོག་ཀུན་འདུས་སྐུ། །
སྐུ་ལ་དགྲ་ལྷའི་དམག་སྤྲིན་འཁྲིགས། །
འཇའ་འོད་ཟེར་རྒྱུད་ལ་མཆོད་ལྷ་འཁོར།།
མཆོད་ལྷའི་གར་སྟབས་འཁྱུག་སེ་འཁྱུག
མདོ་ལྟར་རྒྱལ་བ་ཤཱཀྱ་ཐུབ། །
སྔགས་ལྟར་གུ་རུ་པདྨ་འབྱུང་། །
རང་དང་འདུན་པའི་བླ་མ་སོགས།
དབྱེར་མེད་བླ་མ་སངས་རྒྱས་དངོས།
མི་ཕྱེད་སྙིང་ནས་སྐྱབས་སུ་མཆི། །
དེ་སྔོན་མ་ཤེས་འཕྲུལ་དབང་གིས།
སྐུ་ཇོ་རུའི་མཛད་སྤྱོད་རྣམ་ཐར་ལ།
བཀུར་བ་བཏབ་ཅིང་སྙིང་ནས་སྨད།
ཐེ་ཚོམ་ལོག་ལྟ་ཤར་བ་ཀུན།།
དེ་རིང་ཁྱོད་ལ་སྙིང་ནས་བཤགས།
ཕྱིན་ཆད་འགལ་བའི་རིགས་མི་བགྱིད།
TO
ZN



མི་འབྲལ་རྟག་ཏུ་འགྲོགས་པར་སྨོན།
ཨེ་མ་གྲོགས་མཆེད་རྟ་པ་ཚོ། །
ཡ་མཚན་ཆེན་པོའི་རྒྱལ་པོ་ལ།
རྨ་ཤེལ་བྲག་གཏེར་བྱོན་ན་བཟའ་ལ།
གོས་སྨུག་པོ་འཇའ་ཚོན་རང་ཤར་ཅན།
རྡུལ་དང་དྲི་མས་མ་འགོས་པ།
དེ་སློབ་དཔོན་པདྨའི་བེར་ཆེན་རེད།
དགྲ་ལྷའི་ཚེ་གོས་མི་ཟེར་རམ།
དེས་གཙོས་དར་གོས་རྒྱན་ཆ་མང་།
རིན་གོང་ཐང་བྱིན་རླབས་བཤད་མ་དགོས།
སྐུ་ཆས་སྐུ་ལ་བཞེས་པའི་དུས།
སྐྱེ་འགྲོ་ཐམས་ཅད་ཟིལ་གྱིས་གནོན།
དབུ་ལ་པདྨའི་སྒོམ་ཞུ་གསོལ།
དེ་སྟེང་གསེར་གྱི་རྡོ་རྗེའི་ཏོག
གཟི་བྱུར་མུ་ཏིག་གསེར་གྱི་ག
རིན་ཆེན་སྣ་ཚོགས་མགུལ་རྒྱན་དགུ།
ཆོས་ཀྱི་རྒྱལ་པོའི་ཆ་ལུགས་ཅན།
ཁྱོད་འདྲ་སྲིད་པ་གསུམ་ལ་དཀོན།
སྟེང་ན་གདུགས་དང་རྒྱལ་མཚན་འཛིན།
འོག་ན་རྐྱང་རྒོད་འཕེལ་པོ་ཆིབས།
གསེར་གྱི་སྒྲ་ཆེན་ཝང་སེ་ཝང་།།
གཟི་ཁྲ་མན་ཡོབ་ཆེན་ཁྲ་ལ་ལ།
གསེར་གྱི་སྲབ་ལ་གཡུ་ཡི་མཐུར།
39



རིན་ཆེན་གོང་ཐག་གསེར་གྱི་མེད།
ཆུ་བྲག་ཛར་ལོ་སྤུངས་སེ་སྤུངས། །
ཐོག་གྲུམ་གསེར་འབྲུག་ཁ་སྤྲོད་ལ། །
བཟོ་དྲས་མ་དགོས་ལྷུན་གྱིས་གྲུབ།
མགུལ་དོམ་གསེར་ཏོག་རིན་ཆེན་རྒྱུན།
རྟ་མཆོག་མཐོང་དགའ་དོན་གྲུབ་ཆིབས།
རྔམ་པའི་ཟེ་རྔོག་འཕྱུར་བ་འདྲ།
དལ་ན་ས་གཞིའི་ཁམས་ན་འཕྱོ།
བྲེལ་ན་བར་སྣང་བྱ་ལྟར་ལྡིང་། །
ལག་པ་གཡུག་འོག་ལམ་འདྲེ་འདུལ།
རྐང་པ་འདོར་བས་སྒབ་འདྲེ་འདུལ།
རྟ་མཆོག་རིན་ཆེན་ལྷ་ཡི་འཕྲུལ། །
ལྷ་མི་ལྷན་གཅིག་འཛོམས་པའི་དུས།
ཧོར་ལ་གཉའ་སྒ་གཏོད་པར་ཤོག་
བདུད་ལ་ཐོད་མདའ་འཕྲོད་པར་ཤོག
ས་ཐམ་ཆམ་ལ་འབེབས་པར་ཤོག
མོན་ཤིང་ཁྲིའི་དགྲ་མགོ་ནོན་པར་ཤོག
འཛམ་གླིང་དཀར་པོའི་ཡུལ་ས་ནས། །
སྨོན་ལོག་བདུད་རྣམས་ཐུལ་བར་ཤོག
གཡང་ཆེན་རྫོང་གཏེར་ལོན་པར་ཤོག
འཛམ་གླིང་ཆོས་ལ་འཁོད་པར་ཤོག
གེགས་དཔུང་ཕྱེ་མར་བརླག་པར་ཤོག
གནོད་བྱེད་མ་ལུས་ཐུལ་བར་ཤོག
40



དེ་རིང་ཚོ་དྲུག་གླིང་གི་དཔོན།
སྐྱིད་ཉི་མས་གར་ཁྱབ་ཟིལ་གྱིས་ཁྱབ།
མཐོ་འཁོར་ལོས་བསྒྱུར་བའི་རྒྱལ་པོ་ཤོག
རྒྱལ་པོའི་མཛད་པ་ཆོས་ལ་དབང་།
སྐུ་ལ་གེགས་མེད་བསྐལ་བརྒྱར་བརྟན།
མཐོང་ཐོས་སྐྱེ་འགྲོ་གྲོལ་ནས་ཀྱང་།
རིགས་དྲུག་འདྲེན་པའི་དེད་དཔོན་ཤོག
དེ་རིང་མཇལ་བསུ་ཐོག་མ་ནས། །
དུས་ཡང་ཡང་འཇལ་བསུ་བྱེད་པར་ཤོག
རྒྱལ་བློན་དམ་ཚིག་མཐུན་པར་ཤོག །
དུས་རྟག་ཏུ་འབྲལ་མེད་སྨོན་ལམ་ཤོག་
ང་ཕ་ཁུའི་སྨོན་ལམ་འགྲུབ་ཀྱང་འགྲུབ།
བློ་དཀར་དམ་ཚིག་སེལ་མེད་ཡིན།
དགའ་ཨེ་ཤེས་གླིང་དཀར་སྐྱ་བསུ་ཚོ།
སྐྱིད་ཨེ་ཤེས་མི་ལུས་དོན་ལྡན་རེད། །
ཁོང་རྒྱལ་པོ་ཕེབས་པའི་སྐུ་གཡས་ན།
དཔའ་རྒྱ་ཚ་དུང་གི་ཟླ་བ་ཚེས།
རྔམ་པས་གཞན་སྣང་ཟིལ་གྱིས་གནོན། །
གོས་དར་རིན་ཆེན་རྒྱན་ཆ་བཀྲག
རྟ་རྒྱུ་བྱ་ཁ་སྐོར་ཀྱི་ལི་ལི།།
མཐོ་ཡེ་རེ་དཔའ་རྔམ་བརྗིད་དང་ལྡན།
མ་སང་འཕྲུལ་རྒྱལ་སྐུ་གཡོན་ན།
རོང་ཚ་སྨིན་དྲུག་ཁྲ་ཡག་ཤར། །
41



སྐུ་ན་ཚོད་ཆུང་ཡང་ཆེ་བརྗིད་ལྡན།
གཡང་ཆེན་མི་ཡི་ནོར་བུ་རེད། །
ཆིབས་རྟ་གྲོ་བོ་འཕུར་ཤེས་རེད། །
སྡེ་གླིང་རུ་ནམ་མཁའ་ཡར་ལངས་ལ། །
སྐུ་མཆེད་གསུམ་ཉི་ཟླ་སྐར་གསུམ་ཤར།
དུས་རྟག་ཏུ་འགྲོ་བའི་རྒྱུན་མཆོག་ཤོག
རྒྱལ་པོ་ཆེན་པོའི་སྐུ་རྒྱབ་ན།
དཀར་དཀར་བེར་ཆེན་གྱོན་པ་ལ། །
དར་དཀར་དགུང་ལ་འཕྱར་བ་འདྲ།
རིན་ཆེན་རྒྱན་ཆ་མཛེས་པས་བཀླུབས།
བོང་རིང་ཤ་བཀྲག་ལེགས་པོ་མ།
ཡབ་ཆེན་སེང་བློན་རྒྱལ་པོ་རེད།
རྟ་ཕོ་ག་མ་རླུང་གཤོག་རེད།
དུས་རྟག་ཏུ་དེང་བཞིན་སྐྱིད་འཛོམ་ཤོག
འཛོམས་ནས་དར་རྒུད་མེད་པར་ཤོག
དེ་མཆན་མི་ཕོ་ཆེ་བརླིང་ཅན། །
དར་གོས་རིན་ཆེན་རྒྱན་ཆ་ཅན།
ཤིན་ཏུ་ཉམས་ཆེ་གཟི་བརྗིད་ཅན། །
མི་ཆེན་རྒྱལ་བ་ལྷུན་གྲུབ་རེད།
ཆིབས་རྟ་ག་མ་ཡ་མེད་རེད། །
དེ་རྒྱབ་བླ་མ་གསེར་ཞུ་ཅན།
ཆོས་གོས་ན་བཟའ་ངུར་སྨྲིག་ཅན།
ཆིབས་ཆེན་འདོ་ཆས་ཤ་དག་ལ།



བླ་མ་ཞི་འོད་བཟང་པོ་སོགས།
གླིང་གི་བླ་མ་སུམ་ཅུ་རེད།
རྟ་ཆེན་དེ་ལ་དེ་མཚུངས་རེདུ།
དེ་རྗེས་བླ་བཟང་གཤམ་མཐུད་འདི། །
བན་གསེར་ཞྭ་ཅན་ལ་ཐུབ་པའི་རིགས།
སྔགས་པ་མཐུ་ཆེན་ཆོས་སྐྱོང་རིགས།
ཞྭ་ཁྲ་བོ་ཅན་ལ་བོན་པོའི་རིགས།
མིང་ལྡན་དེ་དྲག་ཕེབས་ལེ་རེད།
མི་རེ་རེའི་ལོ་རྒྱུས་ཤོད་ལོང་མེད།
སྐུ་བློན་ཉེ་བར་ཕེབས་ནས་འགི།
ལྷོ་སྤྲིན་འཁྲིགས་འདྲའི་བསངས་ཤིག་ཐོང་།
སྙན་ས་གསུམ་གཡོ་བའི་རོལ་ཆས་ཁྲོལ།
ལྷ་དང་བླ་མས་དར་ལམ་གྱིས།
གོང་ས་དཔོན་ལུས་ཕྱག་འབུལ་གྱིས།
སྟག་ཤར་དཔའ་བོས་བྲོ་རེ་ཁྲོབ།
མོ་སྲུ་རྣམས་ཀྱིས་མཎ་བསུ་གྱིས། །
དགའ་ཨེ་ཤེས་གླིང་དཀར་ལྷ་ཡི་ཁྲོམ།
ཚེ་རྟག་ཏུ་སྤྲོ་དགའ་ཕུན་སུམ་ཚོགས།
གླུ་ཡང་ཡོང་ལེན་པའི་སྨོན་ལམ་ཤོག
ཅེས་མི་རྟ་མ་ནོར་བ་སོ་ སོར་གཟིགས་ཤིང་གསལ་བའི་ གླ་དེ་
ལྟར་བཏང་བས་སྐྱ་བསུ་དེར་འཁོད་ཚང་མ་དགའ་སྤྲོ་ཚད་མེད་ངང་
ཉེ་བར་ཕེབས་པ་དང་ལྷ་བསངས་དང་རོལ་མོའི་སྒྲ་གྲགས། དར་
བཏང་ཕྱག་ཕུལ། བྲོ་གར་འཁྲབ་པ་དང་། མཎ་བསུ་སོགས་ཀྱིས་
，



བསུས་ཏེ། རྨ་དེའུ་ཡག་ན་བཀྲའི་ཐང་སྟོད་དུ་སྒར་བཏབ་ནས་རྒྱལ་
བློན་མོ་སྨན་རྣམས་འཛོམས་ཏེ་དགའ་སྐྱིད་རྩེ་དགའ་ཅི་རིགས་ངང་
འདོད་ཡོན་ཕུན་སུམ་ཚོགས་པར་ལོངས་སྤྱད་དེ་རྟེན་མཆོག་ལ་མཆོད་
པ་རྒྱ་ཆེ་ཕུལ། དེ་ཡི་ཕྱི་ཉིན་ཕོ་བྲང་མི་འགྱུར་སེང་འབྲུག་སྟག་རྩེ་
རྫོང་དུ་ཆིབས་བསྒྱུར་གནང་སྐབས། ཕོ་བྲང་གི་ཕྱི་རོལ་དུ་གླིང་ལྷ་
སྡེ་དཀར་པོའི་སྐྱེ་བོ་རྒན་གཞོན་མེད་ པ་ ཁྲོམ་དམར་ནག་འཚོགས།
ཕོ་བྲང་གི་མཁར་སྟེང་ནས་གདུགས་རྒྱལ་མཚན་དང་བ་དན་མདུང་
དར་ལ་སོགས་པ་འཕྱར། ལྷ་དང་བླ་མ་མདོ་སྔགས་ཀྱི་གྲྭ་འབངས་
རྣམས་ཀྱིས་སེར་བསུ་དང་། རོལ་མོའི་རིགས་དཀྲོལ་བ་སོགས་་་་
དགའ་སྤྲོའི་བསུ་བ་ཚད་ལས་འདས་པ་བྱས་ཏེ་ཕོ་བྲང་སེང་འབྲུག་གི་
འདུ་ར་ཉི་འོད་ཁང་དུ་གསེར་ཁྲི་དང་དངུལ་ཁྲི་གཡུ་ཁྲི་ཙན་དན་གྱི་ཁྲི་
སྟག་གཟིག་གུང་དོམ་སོགས་གདན་རབ་བཅོ་བརྒྱུད་ཀྱི་གྲལ་རིང་བཅོ་
བརྒྱུད་བཀོད་པའི་དབུས་སུ་གསེར་ཁྲིའི་སྟེང་ལྷ་སྲས་འཕྲུལ་གྱི་རྒྱལ་པོ།།
དངུལ་ཁྲིའི་སྟེང་འབུམ་པའི་རྒྱ་ཚ་ཞལ་ལུ་དཀར་པོ། དུང་ཁྲིའི་སྟེང་
རོང་ཚ། གཡུ་ཁྲིའི་སྟེང་སྣང་དུ་གཡུ་སྟག ཙན་དན་གྱི་ཁྲིའི་སྟེང་
དུ་ཁུ་བོ་རྣམ་གཉིས་བཞུགས། དེ་མིན་དཔའ་རྟུལ་ཕུ་ནུ་རྣམས་བབ་
ཐོབ་ཀྱིས་ཁྲི་དང་གདན་ལ་འཁོད་པ་དང༌། གླིང་ཡ་ ཐའི་སྐྱེས་་་
མཆོག་ཐར་པ་དང་། མི་ཆེན་རྒྱལ་བའི་ལྷུན་གྲུབ་གཉིས་ཀྱིས་གསེར་
དངུལ་གྱི་མཎྜལ་སྟེང་རིན་ཆེན་སྣ་ཚོགས་ཀྱི་ཚོམ་བུ་བཀོད་པ་ཕྱག་ལ་
བསྣམས་ནས་རྒྱན་ཆས་ཕུན་སུམ་ཚོགས་པས་བརྒྱན་ཏེ་གྲལ་གདོང་
ནས་བཞེངས་ཏེ་གླུ་འདི་གསུངས་སོ།
ཨོཾ་མ་ཎི་པདྨེ་ཧཱུཾ།
གླུ་ཨ་ལ་ཐ་ལ་ཐ་ལ་རེད།
A4



ཐ་ལ་གླིང་དཀར་སྐྱིད་པའི་གླུ།
སྐྱིད་ཉི་མ་ཤར་ཉིན་གླུ་ཞིག་ལེན།
གླུ་སོ་སྐྱེ་ངག་དང་མི་མཚུངས་པའི། །
བཟང་མདོག་གཡོ་མེད་ནམ་མཁའི་ཀློང་།
སྨོན་ལམ་མཐུན་རྐྱེན་ཉི་ཟླ་འཆར།
རྟེན་འབྲེལ་ལེགས་བྱས་ཕུན་སུམ་ཚོགས།
མི་དགེའི་མུན་པ་གཞོམ་པའི་གླུ།
དེ་རིང་འདིར་ཚོགས་ཁྲོམ་ལ་ལེན།
ཆོས་མདོ་སྔགས་གྲུབ་པའི་གཙུག་རྒྱུན་གྱིས།
རིས་མེད་རྩ་གསུམ་མཆོག་གསུམ་ལ།
གསོལ་བ་འདེབས་སོ་ཤིས་པ་སྩོལ།
ས་འདི་རྨ་ཡུལ་བདེ་མཆོག་ཞིང༌། །
བདེ་མཆོག་ནོར་བུའི་ཕོ་བྲང་ནས།
སྲིད་པ་འཛམ་གླིང་ཆགས་ཚུལ་གཏམ། །
རྒྱས་ན་ཉི་ཟླ་བཤོལ་རོགས་རེད། །
རྨ་ཁམས་གླིང་ཁྲིའི་ཡུལ་ལྗོངས་འདི།།
འཛམ་གླིང་ཆགས་པའི་ལྟེ་བ་ཡིན།
རྨ་གཡང་འདོད་རྒུའི་བསྟི་གནས་རེད།
རྒྱ་དཀར་ནག་གཉིས་ཀྱི་གོང་བ་ཡིན། །
གངས་རི་ཟུར་བཞི་ལོགས་བརྒྱད་ལ།
གནམ་ཨ་སྔོན་ཤེལ་དཀར་བཙུགས་འདྲ་འདི། །
ཟོ་དོར་རྨ་རྒྱལ་སྤོམ་ར་རེད། །
བོད་ཁམས་གཉན་ཆེན་ཡ་གྱལ་རེད།
45



་པ
གླིང་རྒྱལ་རབས་ཡོངས་ཀྱི་བྱེས་ལྷ་རེད།
མི་འགྱུར་ས་ཡི་རྟེན་ཕུར་རེད། །
གཡས་རི་ཆགས་པའི་རི་རྩེ་ན།
རྒྱལ་བློན་བཀའ་གྲོས་འཚོགས་འདྲ་འདི།
རྨ་སྟོད་བཙན་ལྷ་བཅུ་གསུམ་རེད། །
འཛམ་གླིང་གཞི་བདག་འདུ་ས་རེད།
རྒྱལ་བློན་ཕོ་སྐྱེས་བླ་རི་རེད།
བཙན་རྩལ་ཆེན་དགུན་ལ་ཐོག་སེར་འཕྲོ།
མགྲོན་ཡར་མར་མིང་ནས་བརྗོད་ཕོད་མེད། །
དེ་མཆན་གཡོན་ལུང་རི་རྩེ་ན།
བུ་སྤུན་དགུ་དགྲ་ལ་རྔམ་འདྲ་འདི།
རྨ་སྟོད་མཐོན་པོ་དགུ་འགྲིལ་རེད།
ཟོ་དོར་དགྲ་བླའི་སོ་ཕ་རེད།
སྡང་དགྲ་ཚུར་ཐོག་མི་འཁེལ་བའི། །
རི་གཡང་ཆེན་ཆགས་པའི་ཟུར་མཐའ་ན།
ནམ་ཡར་ལངས་ཉི་མ་ཤར་འདྲ་ཡོད།
ཁྲ་ཕུ་འཛམ་གླིང་ལ་ཁ་ན།།
ཁྲ་རྒན་ཉི་མའི་རྫོང་ཆེན་ཆགས།
བློ་ཡ་རབས་བྱུས་ལ་འཕོ་འགྱུར་མེད། །
མདུན་རི་ཚོང་མགྲོན་ག ཤར་འདྲ་ཡོད།
དེ་རྨ་ཡུལ་རབ་ཁའི་རི་དགུ་རེད། ་ ་
བོད་འཛམ་གླིང་གཡང་རྣམས་འདུ་བའི་རི། །
རི་ཡ་མཚན་ལྡན་པ་བརྒྱ་བརྒྱའི་དཀྱིལ། །



སྟག་ལྤགས་ཐང་ལ་བརྒྱངས་འདྲ་འདི།
འདུ་ར་སྟག་ཐང་ཁྲ་མོ་ཟེར། །
ཤར་རྨ་ཡུལ་བདེ་མཆོག་ས་སྤྱོད་ཞིང་།
ལྷ་དྲུག་ཅུ་རྩ་གཉིས་བཀོད་པ་དངོས།
མངོན་སུམ་ཡ་མཚན་ལམ་མེར་ཡོད།
དེ་དབུས་འཕྲུལ་གྱི་ཕོ་བྲང་འདི།
བཞེངས་པ་མི་འདྲ་སྐྱེས་པ་འདྲ།
སྐྱེས་པའི་ཕོ་བྲང་ལྷུན་གྱིས་གྲུབ།
མཁར་རྨང་གཞི་སྔོན་མོ་ཁྲོ་ཡི་མཁར།
དེ་ལས་མགོན་ནག་པོའི་འཕྲུལ་བཟོ་རེད།
ཕྱི་རྡོ་རྗེ་ར་བས་བསྐོར་བ་ལ།
བར་ཡེ་ཤེས་མེ་རི་མེ་ཕུང་བཀྲ།
ནང་སྒོ་སྲུང་ཁྲོ་བོ་ལས་མགོན་དངོས།
དེ་མངོན་སུམ་མཇལ་དང་བྱིན་རླབས་ཐོབ།
ཕོ་བྲང་ཐོག་ཁང་དགུ་བརྩེགས་འདི།
ཆོས་རྒྱུད་སྡེ་དགུ་ཡི་དཀྱིལ་འཁོར་རྫོགས།
ཤག་ཆོད་སྟོང་དང་རྩ་གཉིས་ལ།
སྐལ་བཟང་སྟོང་རྩའི་དཀྱིལ་འཁོར་རྫོགས།
གཡུ་བྱུ་རུའི་རབ་གསལ་བཅོ་བརྒྱད་འདི། །
ཆོས་མ་འདྲེས་ཇི་བཞིན་གཟིགས་པ་ཡིས།
འགྲོ་ཀུན་མཐོང་ཞིང་གྲོལ་བའི་བརྡ།
མཐོང་ཐོས་འགྲོ་བ་འདྲེན་པའི་བརྡ།
འོག་ཁང་ཐོག་རྩེག་གསུམ་པོ་ལ།
，
47



ཟད་མེད་རྒྱུ་ནོར་ལོངས་སྤྱོད་མཛོད།
མི་མགོན་དཀར་པོས་གཉེར་ཁ་བྱེད།
གླིང་དགོས་འདོད་ནོར་ལ་སྤྱོད་པའི་བརྡ།
བར་ཁང་ཐོག་རྩེག་གསུམ་པ་ལ།
གོང་དཔོན་འདུ་ར་སུམ་ཅུ་ཡོད།
དེ་གཉན་ཆེན་སྐུ་ལྷས་སྲུང་སྐྱོབ་བྱེད།
ཆོས་ཁྲིམས་སྲིད་ཉམས་པ་མེད་པའི་བརྡ། །
སྟེང་ཁང་ཐོག་རྩེག་གསུམ་པོ་ལ།
ལྷ་བླ་མའི་སྒོམ་ཁང་སུམ་ཅུ་ཡོད། །
རྟེན་ལྷ་ཁང་ཞིང་ས་དེ་མཚུངས་ཡོད།
དེ་ལྷ་ཆེན་ཚངས་པས་གཉེར་ཁ་བྱེད། །
ཆོས་བཤད་སྒྲུབ་ཉི་འོད་ཁྱབ་པའི་བརྡ།
འཛམ་བུ་ཆུ་གསེར་ལས་བཟོས་པའི།།
སྟེང་ལ་གསེར་འཕྲུ་བཅུ་གསུམ་ཡོད།
འཛམ་གླིང་ཁམས་ཀྱི་ཡུལ་ལྗོངས་ན།།
རྟེན་མཆོག་མངོན་པར་འཕགས་པའི་བརྡ།
འཇའ་འོད་གུར་ཁང་ཕུབ་པ་འདི།།
གནས་དང་ཡུལ་གྱི་ཞིང་སྐྱོང་དང་།
དཔའ་བོ་མཁའ་འགྲོ་འདུ་བའི་བརྡ།
ཕུ་བོ་དུང་སྐྱོང་ལྷ་འཁོར་འབུམ།
ནུ་བོ་ཀླུ་སྦྲུལ་ཀླུ་འཁོར་འབུམ།
ཡབ་ཆེན་གེར་མཛོ་གཉན་འཁོར་འབུམ།
སྲིང་ལྕམ་འོད་འཕྲོ་སྨན་མོ་འབུམ།
48



--
ནོར་བུ་བཟང་པོ་ཚོང་འཁོར་སྟོང་།
ལས་སྨོན་ལྷ་མི་བཟང་འཛོམ་གྱིས།
རྟེན་མཆོད་ཕོ་བྲང་ལྷུན་གྱིས་གྲུབ། །
མི་བུ་ལྷ་ཡི་སྲས་གཅིག་པུ། །
སྟོབས་དང་རྫུ་འཕྲུལ་འགྲན་མེད་པས།
སྤྱོད་ངན་ཇོ་རུར་བརྫུས་པ་ལ།
ངེད་ཅན་རྟོག་ཚོགས་ངན་པ་ཡིས།
སྐུ་གསུང་ཐུགས་དང་འགལ་བའི་ལས།
མ་ཤེས་འགལ་འཁྲུལ་ཅི་བགྱིས་པ།།
རྗེ་ཁྱེད་ཀྱི་སྤྱན་སྔར་མཐོལ་ཞིང་བཤགས།
ཕྱིན་ཆད་སྲོག་ལས་གཅེས་པར་སྒོམ།
དེ་རིང་ལྷ་ཉི་དཀར་པོ་ལ། །
རྟེན་འབྲེལ་ཡག་གི་མགོ་མོ་འདིར།
གཞལ་མེད་ཁང་འདིའི་ཕོ་བྲང་དབུས།
དྲི་བཟང་ཆུ་ཡིས་ཆག་ཆག་བཏབ།
གྱད་དང་སེང་གེ་ནོར་བུ་དང་།
ཤུགས་རྩལ་ལྡན་པའི་རྟ་མཆོག་གིས།
བཏེགས་པའི་གསེར་གྱི་ཁྲི་འཕང་མཐོ།
དར་ཆེན་ཟབ་དགུ་འབོལ་བའི་གདན།
དར་གདུགས་རྒྱལ་མཚན་རྨ་བྱའི་གདུགས།
གདུགས་མངོན་པར་མཐོ་བའི་མ་འོག་ན།།
དུས་གསུམ་སངས་རྒྱས་གཅིག་བསྡུས་པའི།
འཕྲུལ་སྲས་གེ་སར་ལྷ་ཡི་སྲས།
，
，
。
་
49



རུས་ནི་ཆེ་བ་སྨུག་པོ་གདོང༌། །
སྟོབས་རྩལ་འགྲན་མེད་མགོ་ནག་རྒྱལ།
སྐུ་བཀྲག་ལེགས་པོ་ལྷ་དབང་སྲས། །
མཚན་དཔེ་བྱད་ལེགས་པ་སངས་རྒྱས་སྐུ།
གཏེར་བྱོན་ན་བཟའ་བཞེས་པའི་དུས།
ཆོས་ཀྱི་རྒྱལ་པོའི་ཆ་ལུགས་ཅན།།
ཞལ་མཇལ་བཟོད་དཀའི་གཟི་བརྗིད་ཅན།།
ཁྱོད་ནི་བླ་མ་སངས་རྒྱས་དངོས།
མཛད་པ་ཡོན་ཏན་གྲངས་ལས་འདས།
དགའ་བ་ཆེན་པོའི་སོར་བཅུས་འདུད།
དེ་རིང་མི་དབང་ཁྲི་ལ་ཕེབས། །
ཟེར་བཟོད་དཀའི་ཉི་མ་ཤར་བ་འདྲ།
གཡས་ཁམ་པ་དངུལ་གྱི་ཁྲི་སྟེང་ན།
ཞལ་ལུ་ཟླ་བ་རང་ཤར་བཞུགས།
གཡོན་དྲི་མེད་དུང་གི་ཁྲི་སྟེང་ན། །
འགྲན་མེད་ནུ་བོ་རོང་ཚ་བཞུགས།
ཉི་ཟླ་དཀར་གསུམ་གྲལ་གྱིས་གཙོས།
གུང་གྲལ་གཡུ་ཁྲིའི་གདན་སྟེང་ན།
གླིང་ཕུ་ནུའི་གཡང་ཆེན་སྣང་ངུ་བཞུགས།
གཡས་གཡོན་ཙན་དན་ཁྲི་སྟེང་ན། །
སྤྱི་དཔོན་ཁྲོ་ཐུང་རྣམ་གཉིས་བཞུགས།
གཡས་གྲལ་སྟག་གཟིག་གུང་དོམ་གདན།
གདན་རབ་གྲལ་རིང་བཅོ་བརྒྱད་སྟེང་།
50



-
མི་དབང་ཕུ་ནུ་སུམ་ཅུ་བཞུགས། །
རྩ་གྲལ་དར་གདན་རིང་མོའི་སྟེང་།
ཆགས་ཆེན་ཕ་ཁུ་རྣམ་པ་བཞུགས།
གཤམ་མཐུད་རུ་འདྲེན་རྣམ་པ་བཞུགས།
གཡོན་གྱི་རྩ་གྲལ་དར་གདན་སྟེང་།
མ་སྲུ་མོ་སྨན་རྣམ་པ་བཞུགས།
མདོ་ཁམས་རྒྱལ་མོ་འབྲུག་མོ་དང༌།
ཞལ་ཏ་བུ་མོ་རང་འཁོར་དྲུག
ཡང་འཁོར་མཛེས་པའི་བུ་མོ་བརྒྱས།།
བདུད་རྩི་ཇ་ཆང་སྐྱེམས་ཞུ་འབུལ། །
དུས་ཡང་ཡང་འདྲེན་པའི་སྨོན་ལམ་ཞུ།
རྒྱལ་བློན་ཕུ་ནུ་གསེར་ཞལ་རྒྱས།
གསེར་ཞལ་རྒྱས་པའི་མདུན་དྲུང་ན། །
དངུལ་དཀར་མཎྜལ་རྒྱ་ཆེའི་སྟེང། །
ཡེ་ཤེས་མཁའ་འགྲོ་ལྔ་མཚོན་པའི། །
འབྲུ་ལྔའི་མཎྜལ་ཚོམ་བུ་བཀོད།
གཞི་དབང་ཆེན་གསེར་གྱི་ས་གཞི་ལ།
ཕྱི་ལྕགས་རི་འཁོར་ཡུག་མུ་མཁྱུད་དབུས།
རི་ཡི་རྒྱལ་པོ་རི་རབ་བཀོད།
དེའི་ཕྱིར་གླིང་བཞི་གླིང་ཕྲན་བརྒྱད།
མངོན་སུམ་བཀོད་ཅིང་མངོན་སུམ་འབུལ།
གླིང་བཞི་གླིང་ཕྲན་དབང་བསྒྱུར་ཤོག
དཔག་བསམ་ཤིང་དང་འདོད་འཇོའི་བ།
51



རང་བྱུང་མ་རྨོས་ལོ་ཐོག་འབུལ།
བསོད་ནམས་ནོར་གྱི་བདག་པོར་ཤོག
འཁོར་ནོར་བུ་བཙུན་མོ་བློན་པོ་དང་།
གླང་པོ་རྟ་མཆོག་དམག་དཔོན་བཅས།
རྒྱལ་སྲིད་རིན་ཆེན་སྣ་བདུན་འབུལ།
ཇི་བཞིན་སྟོབས་རྩལ་ལྷུན་གྲུབ་ནས།
སྲིད་གསུམ་དབང་དུ་འདུ་བར་ཤོག
ཟད་མེད་གཏེར་གྱི་བུམ་པ་འབུལ། །
འདོད་དགུའི་གཏེར་ལ་སྤྱོད་པར་ཤོག
སྒེག་མོ་ཕྲེང་བ་གླུ་མ་གར། །
མེ་ཏོག་བདུག་སྤོས་སྣང་གསལ་དྲི།
མཆོད་པའི་ལྷ་མོ་བརྒྱད་པོ་འབུལ།
སེམས་ཡུལ་བརྒྱུད་དག་པའི་བརྟན་ཐོབ་ཤོག
བློ་མ་རིག་མུན་གསལ་ཉི་ཟླ་འབུལ།
ཕྱོགས་ལས་རྣམ་རྒྱལ་རྒྱལ་མཚན་འབུལ།
མངོན་པར་མཐོ་བའི་གདུགས་མཆོག་འབུལ།
བདག་ཏུ་བཟུང་དང་མ་བཟུང་བའི། །
སྟོང་གསུམ་འཇིག་རྟེན་ཡོ་བྱད་ཀུན། །
དངོས་འབྱོར་རྡུལ་སྙིགས་སྤྲུལ་བྱས་ཏེ།
རྩ་གསུམ་ཀུན་འདུས་ལྷ་ཡི་སྲས།
དཀོན་མཆོག་ཀུན་འདུས་ཁྱེད་ལ་འབུལ།
བདག་ཅག་ཚོགས་གཉིས་རྫོགས་པར་ཤོག
འབྲས་བུ་སངས་རྒྱས་ཐོབ་པར་ཤོག



ཁྱེད་གཞན་དོན་འབད་མེད་མཐའ་རྒྱས་ཤོག
གླིང་སྡེ་རྨོངས་པས་ཉེས་བྱས་བཤགས།
དེ་སྔོན་མཛད་པར་རྗེས་ཡི་རངས།
མི་འགྱུར་གསེར་གྱི་ཁྲི་འཕང་སྟེང་།
བསྐལ་བརྒྱའི་བར་དུ་གཡོ་མེད་བརྟན།
ནག་ཕྱོགས་མིང་ཡང་མི་ལྷག་པར།
མངོན་སྤྱོད་དྲག་པོས་འདུལ་བར་སྨོན།
ཐུལ་ནས་ཡུལ་ཁམས་ཆོས་ལ་འཁོད།
དགེ་བཅུའི་བསྟན་པ་དར་བར་ཤོག་
དར་ནས་དགེ་བ་ཅི་བསགས་པ།
ཁམས་གསུམ་འགྲོ་བ་ཡོངས་ལ་བསྔོ།
ཐམས་ཅད་བྱང་ཆུབ་མྱུར་ཐོབ་ཤོག
རྗེ་རྒྱལ་པོ་གངས་དཀར་སེང་གེ་ལ།
དཔའ་རྟུལ་ཕུ་ནུ་གཡུ་རལ་རྒྱས།
སྡེར་ཆགས་གཞན་ཀུན་ཟིལ་གནོན་ལྟར།
སྨོན་ལོག་བདུད་སྡེ་ཐུལ་བར་ཤོག
གཏེར་བྱོན་རྟེན་མཆོག་ནོར་བུ་ཡིས།
མཆོག་དངོས་གྲུ་ཆར་འབེབས་པར་ཤོག
རྟེན་མཆོག་ཕོ་བྲང་བཅུད་ལ་བཞུགས།
གླིང་ཡུལ་འགྲོ་བ་འདྲེན་པར་ཤོག
འཛམ་གླིང་སྙན་པས་ཡོངས་ཁྱབ་ནས། །
ཐམས་ཅད་ཡོན་དུ་འགྱུར་བ་ཤོག
དེ་རིང་དགའ་སྤྲོའི་ལྷན་རྒྱས་བཞིན།
53



རྒྱུ་
༡
：
རྟག་ཏུ་འདི་བཞིན་འཛོམས་པར་ཤོག
འཛོམས་ནས་དགེ་བཅུའི་བསྟེན་པ་སྤེལ།
བདག་གཞན་བླ་མེད་ས་ཐོབ་ཤོག།
དཀོན་མཆོག་གསུམ་གྱི་བདེན་མཐུ་ཡིས།
སྨོན་ལམ་གླུ་དོན་འགྲུབ་པར་ཤོག་
ཅེས་གླུ་ཕུལ་བ་དང་སྦྲགས་མཎྜལ་གཡུ་བྱུར་གསེར་དངུལ་རིན་
ཆེན་ལྔས་བྱུར་བུར་བཀང་ནས་མཛོད་དར་གྱིས་དཀྲིས་པ་རེ་གཉིས་
ཀའི་ཕྱག་ཏུ་བསྣམས་ནས་ལྷ་སྲས་འཕྲུལ་གྱི་རྒྱལ་པོའི་མདུན་གསེར་
ལྕོག་སྟེང་ཕུལ་བ་དང༌། ལྷ་སྲས་ནས། འོ་ན་དེ་བཞིན་ལེགས་
ཚོགས་ཕུན་སུམ་ཚོགས་པ་བཞིན་བདག་གཞན་རྣམས་བཀྲ་ཤིས་པར་
གྱུར་ ཅིག་གསུངས་ནས་མི་ཆེན་གཉིས་ལ་མཛོད་དར་རེ་མགུལ་ལ་
བསྒྲོན་ནས་དབུ་ཐོད་གཏུགས། དཔའ་རྟུལ་རྣམས་ནས་སླར་་་་་
གསེར་དངུལ་གྱི་མཎྜལ་དང་བཀྲ་ཤིས་མཇལ་དར་རེ་ཕུལ་ནས་གྲལ་ལ་
སླར་འཁོད་པ་དང༌། མདོ་ཁམས་རྒྱལ་མོ་འབྲུག་མོ་དང་། ཚོ་ཆེན་
ར་བཟའ་དགེ་མཚོ།, སྔོ་ལོ་སྐྱིད་ཀྱི་ནེའུ་ཆུང་། གྲོ་ལོའི་པད་དཀར་
ལྷ་མཛེས། སྤྱི་དཔོན་བུ་མོ་གཡུ་སྒྲོན། ཡ་ ཐའི་བུ་མོ་དར་སྒྲོན།
ཚ་ཞང་བུ་མོ་མཛེས་སྒྲོན་གྱིས་གཙོས་ཆེ་ཁག་བུ་མོ་མ་སྲུ་རྣམས་ཀྱིས།
དར་ཟབ་ཀྱི་གོས་དང་རིན་ཆེན་རྒྱན་སྤྲས་ཏེ་མཆོད་ལྷ་ལྟ་བུའི་མཛེས་
འཛུམ་ཉམས་བག་ངང་གསེར་རྐུན་དང་། དངུལ་རྐུན་ཇ་ཆང་་་་
བདུད་རྩི་བཟང་པོས་བཀང་ནས་རྒྱལ་བློན་ཡོངས་ལ་སུམ་བལྟམས་རེ་
ཕུལ་བ་དང་། སྔོ་ལོ་སྐྱིད་ཀྱི་ནེའུ་ཆུང༌། སྒྲོལ་མ་སྔོན་མོའི་སྐྱེ་བ།
མཚན་ ལྡན་ ཡེ་ ཤེས་ མཁའ་ འགྲོ་ མ་ དེས་རྒྱལ་བློན་ ཕུ་ནུ་ ལྷན་རྒྱས།
སྐྱེས་བུ་ཁྲི་ལ་འཁོད་པ། འཛམ་གླིང་ཆོས་ལ་འགོད་ཐུབ་པའི་ལྟས་
1
，
，
，



བཟང་པོ་མངོན་མཁྱེན་ཡིད་ལ་ཝ་ལེར་གསལ་ནས་དགའ་སྤྲོ་ཚད་མེད་
སྐྱེས་ནས་ཡིད་བག་ཚ་དང་བྲལ་ཏེ་དངུལ་རྒྱུན་ཆང་གིས་བཀང་ནས་
ཅོ་ག་དྲུག་འགྱུར་གྱི་རྟ་ལ་དྲངས་པའི་སྨོན་ལམ་གྱི་གླུ་འདི་ཕུལ་ལོ།
ཨོཾ་མ་ཎི་པདྨེ་ཧཱུཾ།
གླུ་ཨ་ལ་ཐ་ལ་ཐ་ལ་རེད།
ཐ་ལ་ངག་གི་འགུགས་ལུགས་རེད། །
ལ་ལ་ཚིག་གི་གཅོད་ལུགས་རེད། །
ཤར་པོ་ཏ་ལ་ཡི་གནས་མཆོག་ནས།
སྤྱན་གཟིགས་སྒྲོལ་མ་དཀར་སྔོན་མ།
གསོལ་བ་འདེབས་སོ་ཐུགས་རྗེས་གཟིགས།
རྐྱེན་ཕྱི་ནང་བར་ཆད་ཞི་བར་ཤོག
ས་འདི་རྨ་ཡུལ་གླིང་དཀར་དབུས། །
ཕོ་བྲང་འཕྲུལ་མཁར་ནང་རོལ་རེད།
ང་འདྲ་སྔོ་ལོའི་ནེའུ་ཆུང་ཟེར། ་་་
འབྱོར་པ་ཞན་ཏེ་སྡེ་ཕའི་རྒྱུད། ་་་
སྐྱེ་བ་དམན་ཏེ་སྐྱེ་ལུས་མཐོ། ་
འབྱུང་བ་ཤིང་ལ་ལོ་ཤིང་ལུག
སྒ་སེང་ལྕམ་ཁོང་དང་ལོ་མཉམ་ཡིན།
སྐྱིད་ཟེར་ལེ་ཁ་སང་དེ་རིང་རེད། །
གླིང་དཀར་ཁྲ་མོའི་ཡུལ་ལྗོངས་ནས།།
མི་ལུས་ཐོབ་པ་དོན་ལྡན་རེད། །
སྒོས་ཆོས་ལ་སྤྱོད་ན་ཡང་ལྡན་རེད། །
རྒྱལ་བློན་མཇལ་བ་བསོད་ནམས་རེད།
L
-
，
55



།
གྲལོ་གཅིག་ཏུ་འཁོད་པ་ཡང་བསོད་རེད།
མི་ཐ་མལ་མི་མཐོང་བླ་མར་མཐོང་།
སེལ་དྲི་མས་མ་གོས་ཡང་མཐོང་རེད།
གསེར་ཁྲི་དར་གདན་ཡང་སྟེང་ན།
མངོན་མཐོ་གདུགས་ཀྱི་མ་འོག་ན།།
མ་སང་འཕྲུལ་གྱི་རྒྱལ་པོ་ཁྱེད།
དེ་སྔ་ཉི་མའི་ཡན་ཆོད་ལ། …
མདོག་ངན་འགོག་མོའི་ཇོ་རུའི་དུས།
བྱ་སྤྱོད་ངན་དགུ་གང་བྱས་ཀྱང་།
ཁོ་མོའི་བློ་ལ་དད་ལོག་མེད། །
ཁྱེད་ནི་སངས་རྒྱལ་སྤྲུལ་པ་དངོས།
མཛད་སྤྱོད་རྫུ་འཕྲུལ་ཕྱག་རྗེས་མཐོང་།
ཚོ་དྲུག་གླིང་གི་རྒྱལ་ས་ལ།
འགོད་པ་བློ་ལ་ཧྲིལ་ཐག་ཆོད།
དེ་རིང་རྒྱལ་ས་ཆེ་ལ་ཕེབས། །
དུས་ཡང་ཡང་ཁྲི་འཕང་མཐོ་བར་ཤོག
ཆང་བདུད་རྩི་འདྲེན་པའི་ཐོག་མ་ཡིན།
དུས་ཡང་ནས་ཡང་དུ་འདྲེན་པར་ཤོག
སྐུར་དགྲ་བླའི་གོ་མཚོན་བཞེས་པའི་དུས།
སྨོན་ལོག་བདུད་སྡེ་ཐུལ་བར་ཤོག །
སྟོབས་ཤུགས་སྨོན་ལམ་འགྲན་མེད་མཐུས།
གཡང་རྫོང་གཏེར་ཁ་ལོན་པར་ཤོག
སྟོབས་བཅུ་ལྷུན་གྱིས་གྲུབ་པ་ཡིས།



འཛམ་གླིང་ཆོས་ལ་འགོད་པར་ཤོག།
བྱང་སེམས་ཆར་ཆེན་འབེབས་པ་ཡིས།
ཟུག་ངུའི་མེ་ཆེན་ཞི་བར་ཤོག
ཐུགས་རྗེ་ཐབས་མཁས་ལྕགས་ཀྱུ་ཡིས།
དད་པའི་ཨ་ལོང་བཟུང་བར་ཤོག
བཟུང་ནས་འཕོ་འགྱུར་མེད་པར་ཤོག
གཡས་དངུལ་ཁྲི་ཁམ་པའི་གདན་སྟེང་ན།
ཁྲ་འཁྱིལ་ལེ་ཞལ་ལུ་དཀར་པོ་བཞུགས། །
སྐུ་བཀྲག་མདངས་བཅོ་ལྔའི་ཟླ་བ་ཤར།
གསུང་ཡིག་དྲུག་ཆད་མེད་ཆུ་བོའི་རྒྱུན།
ཐུགས་བདེ་གསལ་ལོ་ཏོག་ཁོག་ན་རྒྱས།
ཕ་བཟང་པོའི་བུ་ལ་ནོར་འཁྲུལ་མེད། །
མུ་པ་གནམ་གྱི་རྒྱལ་པོ་ཡིས།
གླིང་ཚོ་དྲུག་བུ་བཞིན་སྐྱོང་བར་ཤོག
གཡོན་དུང་ལོ་འབར་བའི་ཁྲི་སྟེང་ན།
ནུ་བོ་རོང་ཚ་དམར་ལེབ་བཞུགས།
སྐུ་བཀྲག་ལྷ་ཡི་སྲས་དང་མཚུངས།
དཔའ་རྩལ་སེང་ལ་གཡུ་རལ་རྒྱས།
གླིང་དཀར་ཡུལ་གྱི་རྒྱན་གཅིག་པུ།
སྐུ་མཆེད་གསུམ་འཛམ་གླིང་དབང་སྒྱུར་ཤོག་
ཕ་དང་ཁུ་བོ་དཔའ་རྟུལ་དཔུང་།
དཔའ་རྔམ་སྟག་གཟིག་གྲ་རྒྱས་ཁྱུ།
གྲ་འཛོམ་དྲུག་ཐིག་ལེ་མི་ཉམས་ཤིང༌།
57་



ནག་ཕྱོགས་བདུད་དགྲའི་ཤ་ཁྲག་ཟ།
སྙན་གྲགས་ཡོངས་ལ་ཁྱབ་པར་ཤོག
གླིང་གཡུ་མཚོ་ནམ་མཁའི་མེ་ཏོག་ལ།
རྐྱེན་ངན་པ་བ་མོས་མི་ལྡང་ཞིང༌།
རང་སོ་སོའི་ལས་བསྐོས་ལྷ་ཡི་མདུན། ་
བཀྲག་མེར་རེ་བསམ་དོན་འགྲུབ་པར་ཤོག
སྡེ་དབུ་ནག་འཁོར་བའི་རྟེན་ཕུར་ཤོག
སྡེ་མངའ་འབངས་དཔག་བསམ་ལྗོན་ཤིང་ལ།།
ཕྱུག་ཡར་འཕེལ་འབྲས་བུ་ས་གཞི་ཁེངས། །
རྨ་གཡང་ཟོས་ནོར་ཕུན་ཚོགས་ནས།
ཚེ་རྟག་ཏུ་དགའ་སྐྱིད་འཛོམ་པར་ཤོག།
དེ་འཛོམས་ནས་ཆོས་ལ་སྤྱོད་པར་ཤོག །
ངས་སྨོན་ལམ་བཏབ་ཚད་འགྲུབ་ཀྱང་འགྲུབ།
གླིང་དཀར་བུ་མོའི་ཆོས་ལུགས་ལ། །
དཀོན་མཆོག་གསུམ་གྱི་བདེན་མཐུ་ཡོད།
བླ་མ་ཡི་དམ་མཁའ་འགྲོ་གསུམ།།
གླུ་ལེན་པའི་འགོ་མོ་ཡག་པར་ཤོག
ཚིག་བརྗོད་པའི་འབྲས་བུ་འགྲུབ་པར་ཤོག
དེ་རིང་གནམ་སྐར་ཚེས་དུས་བཟང་།
ང་སེར་མོ་འཁྲུལ་བའི་རྨི་ལམ་ལ།
གསེར་ཁྲི་ལང་མ་ལིང་རྩེག་སྟེང་།
སྐུ་སྣ་ཚོགས་སྟོན་པའི་སྐྱེས་བུ་བཞུགས།
སྐུ་གཡས་ནས་མཇལ་ན་ཤཱཀ་ཐུབ་འདྲ།།
，
་



གཡོན་མཇལ་སྟོན་པ་གཤེན་རབ་འདྲ།
མདུན་ནས་མཇལ་ན་པད་འབྱུང་འདྲ། །
རྒྱབ་ནས་མཇལ་ན་ཟོ་དོར་འདྲ། །
དགྲ་བླ་ཝེར་མ་ཀུན་འདུས་དངོས། །
ཧོར་བདུད་མོན་འཇང་བདུད་ཆེན་བཞི།
བསྟན་དགྲ་ཆམ་ལ་འབེབས་ངེས་རེད།
ཀླ་ཀློའི་ཁ་གནོན་ཡོང་ངེས་རེད།
མགོ་ནག་སྐྱབས་མགོན་ཡིན་ངེས་རེད།
འཛམ་གླིང་ཆོས་ལ་འཁོད་ངེས་རེད། །
རིགས་དྲུག་ཐར་ལམ་འདྲེན་ངེས་རེད།
གཏེར་རྫོང་བོད་ལ་ཕེབས་ངེས་རེད། །
དཀོན་མཆོག་དབུ་འཕང་མཐོ་ངེས་རེད།
སྡེ་གཉིས་དགེ་འདུན་རྒྱས་ངེས་རེད། །
བསོད་ནམས་བདེ་སྐྱིད་འབྱུང་ངེས་རེད།
ཨ་སྐྱིད་མོ་ཨེ་ཤེས་ལྷ་ཡི་ཁྲོམ།
སྡུག་གི་མུན་པ་མཐའ་ནས་ཡལ།
སེར་པོ་གསེར་གྱི་ཁ་དོག་དེ། །
མེ་ལ་བསྲེགས་ན་རང་མདོག་མངོན།
ཕོ་ཆེན་རྟ་ཕོའི་རྒྱུག་རྩལ་དེ། །
འགྲོས་རྩལ་སྦྱངས་ན་མགྱོགས་དར་ཐོབ།
མ་སང་འཕྲུལ་གྱི་རྒྱལ་པོ་ཡིས།
རྫུ་འཕྲུལ་ངོམ་ནས་གཏེར་སྒོ་འབྱེད།
ལྷ་ཡིས་བསྐོས་པའི་སྐྱེས་བུ་དེ།
59



དུས་ལ་བབ་ན་འགྲོ་ཁམས་འདུལ།
འཕྲུལ་མཁར་ལྷ་ཡི་ཕོ་བྲང་ལ།
རྒྱལ་བློན་གསེར་ཞལ་ལྷན་དུ་རྒྱུས།
རིམ་གྱིས་བདུད་དགྲའི་གཉའ་ནས་གནོན།
དགའ་བའི་སྐྱིད་ཉི་འགོ་མོ་རེད།
གླུ་ཡང་ཡང་ལེན་པའི་རྟེན་འབྲེལ་ཤོག
ཞལ་ཡང་ཡང་མཇལ་བའི་སྨོན་ལམ་ཡོད།
གླུ་འཁྲུལ་པ་བྱུང་ན་མཐོལ་ལོ་བཤགས། །
ངག་འཁྱལ་བ་བྱུང་ན་བཟོད་པར་གསོལ།
རྒྱལ་བློན་ཐུགས་ལ་དེ་ལྟར་ཞོག
ཅེས་ གླུ་དེ་ལྟར་བླངས་ཤིང་རྒྱལ་པོ་སྐུ་མཆེད་གསུམ་དང་སྤྱི་
དཔོན་སྣང་ངུ་སོགས་ཆེ་དྲག་དཔའ་རྟུལ་རྣམས་ལ་བདུད་རྩིའི་ཆང་
ཕུལ། རྒྱལ་མཆོག་ལྷ་སྲས་ནས་གཡུ་དྲུག་དཀར་ལག་མཐིལ་ཙམ་རྒྱ་
དར་གྱིས་བཅིངས་ཏེ་ནེའུ་ཆུང་ལ་གནང༌། དཔའ་རྟུལ་ཕུ་ནུ་ཐམས་
ཅད་དགའ་སྤྲོའི་ཀླུ་རྩེད་སོགས་ལ་རོལ་ནས་བར་ཁང་རབ་གསལ་ཉི་
འོད་དུ་བཞུགས། གཏེར་བྱོན་གྱི་ལྷ་ཐམས་ཅད་ལྡིར་གྱིས་བར་སྣང་
ནས་བྱ་འཕུར་བ་བཞིན་དཔའ་བོ་མཁའ་འགྲོའི་དར་ལམ་ནས་རོལ་
མོའི་སྒྲ་དང་བཅས་ཐོག་ཁང་གི་ལྷ་ཁང་ཤག་ཆོད་རེ་རེའི་ནང་མངོན་
སུམ་དུ་ཕེབས་ཏེ་བཞུགས་གྲལ་ལ་འཁོད་ནས་འཇའ་ཤར་དྲི་བཟང་ས་
ཕྱོགས་ཀུན་ལ་ཁྱབ། ཕྱི་རོལ་ལ་མེ་ཏོག་གི་ཆར་བབ་ པ ས་དེར་་་
འཁོད་དཔའ་རྟུལ་དང་གླིང་སྡེ་ཐམས་ཅད་ལ་དད་སྤྲོ་ཚད་མེད་ཐོབ་
ཅིང་དད་པས་མཇལ་ཞིང་སྙན་དར་དང་མཆོད་པའི་ཡོ་བྱད་བསམ་
གྱིས་མི་ཁྱབ་པ་ཕུལ་ནས་སྨོན་ལམ་རྒྱ་ཆེན་བཏབ། གླིང་དཀར་ལྷ་
•
，
པ་
T
7
་་ ,
,
བ
..
་བ
t-
，
fQ



-
. -
…
.…
.
་ ་
，
，
སྡེ་གཞན་ཚང་མ་ཁ་སྐྱིད་ཁོག་ལ་མི་ཤོང་བར། ཡིད་ལ་སྐྱིད་པའི་
འགོ་མོ་ ཤར། ཆེ་ རྒྱུད་ སྟག་རོང་ཁྲོ་ཐུང་ནི་བསམ་བསམ་ཅི་ལ་་་
བསམས་ཀྱང་གླིང་གི་རྒྱལ་ས་དང། འབྲུག་མོའི་མཛེས་སྡུག སྐྱ་
ལོའི་རྒྱུ་ནོར་སོགས་ཡིད་ལ་འཆར་ཏེ། ཉིན་མོ་ཟས་ལ་བཅུད་མེད་
པ། མཚན་མོ་གཉིད་མི་ཁུག་པ་སོགས་བྱུང་ཡང་། གུས་གུས་་
འདུད་འདུད་དུ་སྡོད་པ་ལས་བྱ་ཐབས་བྲལ། དེ་ནས་ཞག་བདུན་
བར་ཆེ་དྲག་ཐམས་ཅད་འཚོགས་ནས་དགའ་སྐྱིད་སྟོན་མོའི་ངང་ལ་
གནས་ནས་དགྱེས་སྟོན་གྲོལ་ཁར་གདོང་གི་སྤྱི་དཔོན་རྒྱལ་པོ་དེས་འགྲོ་
འདུག་དགོས་ཚུལ་གྱི་གླུ་འདི་དཔའ་བོའི་རྔམ་བརྗིད་དང་བགྲེས་པའི་
ཉམས་དང་བཅས་ཏེ་དལ་བ་རིང་མོའི་ངག་རྟ་ལ་དྲངས་ནས་གསུངས་
#
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད། །
ཐ་ལ་ལ་མོ་ལ་ལ་རེད། །
ལ་ལ་ངག་གི་འགུགས་ལུགས་རེད།
ཤར་རི་བོ་ཏ་ལའི་ཕོ་བྲང་ནས། །
ལོངས་སྐུ་ཐུགས་རྗེ་ཆེན་པོ་དེ། །
སྐུ་མདོག་དཀར་བ་གངས་རིའི་མདོག
ཕྱག་བཞི་རྩ་ཕྱག་ཐལ་མོ་སྦྱར།
ཐལ་མོར་ཡིད་བཞིན་ནོར་བུ་བསྣམས།
གཡས་འོག་ཤེལ་ཕྲེང་གཡོན་པད་དཀར།།
ལོངས་སྤྱོད་རྫོགས་པའི་ཆས་ཀྱིས་བརྒྱན།
རྡོ་རྗེའི་སྐྱིལ་མོ་ཀྲུང་གིས་བཞུགས།
།
ཨ
6



ཞལ་མཇལ་བ་མི་བཟོད་གཟི་བརྗིད་ཅན། །
སྤྱན་ལམ་མེར་བརྩེ་བས་བདག་ལ་གཟིགས།
ཡིད་གདུང་བ་ཆེན་པོས་གསོལ་བ་འདེབས།
མ་འགྲོ་དྲུག་སེམས་ཅན་ཐར་ལམ་དྲོངས།
གླུ་ལེན་པའི་འབྲས་བུ་སྨིན་པར་ཤོག །
ཚིག་བརྗོད་པའི་དགོས་པ་ལྡན་པར་ཤོག
ས་འདི་ས་ངོ་མ་ཤེས་ན། །
རྒྱ་དཀར་ནག་ཆགས་ཀྱི་གོང་བ་རེད།
འཛམ་གླིང་ཆགས་པའི་རྟེན་ཕུར་རེད།
ཕོ་བྲང་སེང་འབྲུག་ནང་རོལ་ན།
རྒྱལ་བློན་འདུ་ར་འཚོགས་མདུན་རེད།
ང་འདྲ་ང་ངོ་མ་ཤེས་ན།
གླིང་སྲིད་པ་ཆགས་པའི་རུ་མ་ཡིན།
སྨུག་པོ་གདོང་གི་གདུང་རྒྱུད་ཡིན།
གདོང་རྗེ་འཕྲུ་དམར་རྒྱལ་པོ་ཟེར།
གླིང་སྡེ་པས་མ་ཤེས་ཡོད་ལ་མེད།
རྒྱལ་བློན་གྲོས་ཚོགས་གཞི་མ་ཡིན།
དེ་རིང་ལྷ་ཉིན་དཀར་པོ་ལ། །
བསྐལ་པ་བཟང་པོའི་དུས་ཆེན་ཤར།།
ཕུན་སུམ་ཚོགས་པའི་རྟེན་འབྲེལ་འགྲིགས།
ནག་ཕྱོགས་བདུད་དགྲའི་ཁ་གནོན་ལ།
སློབ་དཔོན་པདྨའི་རྒྱལ་ཚབ་མཆོག
རྒྱལ་ཀུན་ཡེ་ཤེས་གཅིག་བསྡུས་གར།
，
62



གཞན་གྱིས་མི་ཐུབ་སྟོབས་པོ་ཆེ།
མ་སང་དགྲ་བོའི་སྐུ་གཅིག་སྐྱེས། །
གླིང་སྤྱི་དཔོན་གསེར་གྱི་ཁྲི་ལ་འཁོད།
སྒོས་ཡང་བསོད་སྤྱི་དཔོན་ལྷ་ཞལ་མཐོ།
གསེར་ཁྲི་མི་འགྱུར་གདན་སྟེང་ན།
སྐུ་གཡོ་མེད་བརྟན་པར་བཞུགས་ནས་ཀྱང་།
བདག་འགྲོ་བ་ཀུན་ལ་མགོན་གྱུར་ཅིག
སྐུ་མཆེད་གཉིས་ཁྲི་འཕང་རྟག་ཏུ་མཐོ།
ཕྱི་ནང་ཚེ་རིང་ཡོན་ཏན་ལྡན།
ཚོ་དྲུག་མགོན་པའི་དཔུང་གཉེན་ཤོག
དཔའ་རྟུལ་ཕུ་ནུ་གྲལ་ར་འཛོམས།
མི་རེ་རིའི་ཡོན་ཏན་གྲངས་ལས་འདས།
ཕྱི་དགྲ་ཡིས་དཔའ་རྩལ་འགྲན་རྒྱུ་མེད།
འགྲན་མེད་སྟག་མོ་གཟིག་མོ་ཁྱུ།
དཔའ་བོའི་གྲལ་ར་མི་ཞིག་ཤོག།
འདིར་བཞུགས་རྒྱལ་བློན་གསེར་ཞལ་རྒྱུས།
སྙན་ལྷང་ངེར་ཨ་ཁུ་ང་ལ་གསོན།
དཔེར་ན་འདྲ་མ་ཨེ་འདྲ་གདའ།
དཔག་བསམ་ཤིང་གི་ལོ་འདབས་ལ།
འབྲས་བུ་སྨིན་པ་ཤོད་མི་དགོས།
ལྷ་ཀླུའི་ལོངས་སྤྱོད་མིག་གིས་ལྟོས།
ཤིང་འབྲས་བུ་བསྐལ་པའི་ལས་བསྐོས་རེད།
མཁའ་དབྱིངས་ཉི་མའི་དཀྱིལ་འཁོར་དེས།
63



DR 42
མུན་པ་གསལ་བ་ཤོད་མི་དགོས།
སྐྱེ་འགྲོའི་གྲང་སེལ་ལུས་ཀྱི་རྒྱན། །
འོད་འཁྱིལ་ལེ་བསྐལ་པའི་ལས་བསྐོས་རེད།
རེ་འདོད་འབྱུང་བའི་འདོད་འཇོའི་བ། .
འོ་མ་འདོད་དགུ་འབྱུང་གནས་གཏེར། །
བྱང་གླིང་ལོངས་སྤྱོད་མིག་གི་རྒྱུན། །
ཡིད་ལྟར་འདོད་འཇོ་བསྐོས་ཐང་རེད། །
རྨ་ཤེལ་རི་བྲག་གི་གཏེར་བྱོན་ལ། །
བྱིན་རླབས་དངོས་གྲུབ་ཤོད་མ་དགོས།
ཡ་མཚན་རྫུ་འཕྲུལ་མིག་གིས་ལྟོས།
བྱིན་ཐེབ་སེ་རྟེན་བཟང་ལས་བསྐོས་རེད།
སློབ་དཔོན་པདྨ་འབྱུང་གནས་ཁོང་།
དབུ་ནག་བོད་ལ་བཀའ་དྲིན་ཆེ།
ཤར་གླིང་དཀར་སྟོད་ལ་སྒོས་དྲིན་ཆེ། །
འཛམ་གླིང་གཡས་བཞག་གཏེར་གཡང་འདིས།
མ་འོངས་བསམ་དོན་ལྷུན་གྱིས་འགྲུབ།
ལྷུན་གྲུབ་མངའ་བདག་གེ་སར་རྒྱལ། །
གཏེར་ནོར་བུ་ཕ་ནོར་བུ་བདག་རེད།།
བྱིན་རླབས་དངོས་གྲུབ་ཆེ་བའི་རྟགས།
འཇའ་ཚོན་བཀྲག་ཟེར་ཁྱུག་སེ་ཁྱུག་
རང་སྔགས་སྙིང་པོ་འབྲུག་ལྟར་སྒྲོག
མངོན་སུམ་མཁའ་ལ་བྱ་ལྟར་ལྡིང་།
གང་གིས་མ་སྒྲིབ་ཟང་ཐལ་ཕེབས།



'
''
;
རང་རང་མོས་པའི་ཞལ་ཁང་བཞུགས།
བཅོམ་ལྡན་ཤཱཀྱའི་བཞུགས་ཁང་འདི། .
གཙོ་བོ་གསེར་གྱི་ཤཀ་ཐུབ་ལ།
འཁོར་གསེར་གྱི་སངས་རྒྱས་སྟོང་སྐུ་རེད།
གང་ནས་བྱུང་མེད་མངོན་སུམ་རྟགས།
འཛམ་གླིང་རྒྱན་གཅིག་གྷན་རྡོ་ལ། །
གསེར་དངུལ་དུང་མཚལ་གཡུ་བྲིས་སོགས།
གཏེར་བྱོན་གསུང་རབ་པོ་ཏི་རྣམས།
ཆོས་རྩིག་རང་བྱོན་དགུང་དང་མཉམ།
ཐུགས་རྟེན་སུ་རི་མཆོད་རྟེན་བརྒྱད། །
མངོན་སུམ་ལྷ་ནས་བབ་པ་འདྲ།
གང་ནས་བྱུང་མེད་མངོན་སུམ་བཞུགས།
ཁྲོ་ཡི་ལས་མགོན་ནག་པོ་འདི།
སྒོ་སྲུང་ཚུལ་དུ་རྔམ་པར་བཞུགས།
ཕན་དང་བདེ་བ་འབྱུང་བའི་གཞི།
ཐུབ་བསྟན་ཤཱཀྱའི་གཙུག་ལག་ཁང་།
མི་ནུབ་དར་ཞིང་རྒྱས་གྱུར་ཅིག
དུང་གི་སྤྱན་རས་གཟིགས་དབང་ལ།
ལི་སེར་ལས་བྱོན་ཉེ་སྲས་བརྒྱུད།
མངོན་སུམ་བཞུགས་པའི་ལྷ་ཁང་འདི།
རྟེན་མཆོག་ཕན་དང་བདེ་བའི་གཞི། །
བྱང་ཆུབ་སེམས་དཔའི་གླིང་ཁང་རེད།
མི་ནུབ་དར་ཞིང་རྒྱས་གྱུར་ཅིག
65



བྱུ་རུའི་ཚེ་དཔག་མེད་མགོན་དང་།
གདན་ཁྲི་དཀྱིལ་འཁོར་རང་བྱོན་འདི།
མཚན་ལ་ཚེ་དཔག་ལྷ་ཁང་ཞུ།
མི་ནུབ་དར་ཞིང་རྒྱས་གྱུར་ཅིག
དེ་མཚམས་བྱང་སྒོ་དཀར་མོ་ན།
དངུལ་གྱི་བྱམས་པ་མགོན་པོ་ལ།
དངུལ་གྱི་ཉེ་སྲས་རང་བྱོན་འདི།
མཚན་ལ་བྱམས་པ་ལྷ་ཁང་ཞུ།
མི་ནུབ་དར་ཞིང་རྒྱས་གྱུར་ཅིག .
དེ་མཚམས་ཤར་སྒོ་སྔོན་པོ་ན།
གཡུ་ཡི་སྒྲོལ་མ་ཉེར་གཅིག་བཞུགས། ་
མཚན་གསོལ་སྒྲོལ་མ་ལྷ་ཁང་ཞུ།
མི་ནུབ་དར་ཞིང་རྒྱས་གྱུར་ཅིག
ལྷ་སྐུ་མཐོང་བ་དོན་ལྡན་དང་།
དར་ནག་མགོན་པོ་རང་བྱོན་གྱིས།།
འུ་གུ་མི་འགྲོ་སྡོད་ཀྱིན་གསུངས།
ཚོམས་ཆེན་ཉི་མ་རང་ཤར་ནང་།
རྟེན་མཆོག་རྣམ་གཉིས་ལམ་མེར་བཞུགས།
བླ་བྲེས་ནམ་མཁའ་ཀུན་ཁྱབ་དེ།
རྨ་བྱའི་སྒྲོ་གུར་ཕུབ་པ་བཞིན།
བར་སྣང་ཡོལ་བ་ཁྱབ་པར་འཁོད།
དར་ཁྲ་རིན་ཆེན་ཕྱུག་མོ་དེ།
བར་སྣང་མཁའ་ལ་ལན་གསུམ་འཁོར།
66



ཡང་མཐར་གསེར་གྱི་ཁྲི་རྒྱབ་འཕྱར།
གཏེར་གྱི་མདུང་ཆ་དེ་བཞིན་འཁོར།
དགྲ་ལྷ་འཁོར་བའི་མེ་རི་འབར། །
འཁོར་ལ་འཁོར་བའི་ཟི་ར་འཚུབ། །
སིལ་སྙན་ཉི་འོད་རང་མདངས་འདི།
མ་དཀྲོལ་རང་འཁྲོལ་སྒྲ་ཆེན་ཁེངས།
ཆོས་དུང་དཀར་མོ་རྒྱང་གྲགས་དེ།།
འབུད་མཁན་མེད་ཀྱང་རང་བྱུང་གྲགས།
ཉི་འོད་རྫུ་འཕྲུལ་ལྷ་ཁང་ཞུ།
མི་ནུབ་དར་ཞིང་རྒྱས་གྱུར་ཅིག
ཛྷོ་ཁྱིམ་ཛམ་ལ་རང་བྱོན་ལྔ།
གཏེར་བྱོན་རྒྱུ་ནོར་ཁྱད་འཕགས་རྣམས།
བྱང་ཤར་བང་མཛོད་དབུས་ལ་བཞུགས།
གནོད་སྦྱིན་འདོད་འབྱུང་མགོན་ཁང་ཞུ།
མི་ནུབ་དར་ཞིང་རྒྱས་གྱུར་ཅིག
ཟངས་དཀར་འོ་མའི་བཅུད་འཛིན་དེ།
གཡང་མར་ཁུ་མེར་རེ་ཐབ་ཁར་བབ།
ཐབ་ལྷ་གཡང་གི་ལྷ་ཚོགས་འཁོར།།
ཕུན་ཚོགས་བཀྲ་ཤིས་མེ་ཐབ་ཁང་།
མི་ནུབ་དར་ཞིང་རྒྱས་གྱུར་ཅིག
དེ་ནས་ཆེ་དྲག་རྒྱལ་བློན་ལ། །
རང་རང་ཚོགས་གཉིས་རྫོགས་པའི་ཕྱིར།
རྟེན་མཆོག་བཟང་པོའི་ཞིང་ས་ལ།
བ
67



སྣ་ཚོགས་མཆོད་པའི་དགེ་རྩ་དང༌།
ཁྱད་པར་ངོ་མཚར་རྨད་བྱུང་བའི།
སྤོས་དང་མར་མེ་ཞལ་ཟས་གསུམ།
མཆོད་པ་ཀུན་གྱི་སྙིང་པོ་ཡིན། །
འདོད་ཡོན་ལོངས་སྤྱོད་ཚོགས་མཆོད་དེ།
་ཆོད་པའི་ཚོགས་རྫོགས་ཉེ་ལམ་ཡིན།
ཏིང་འཛིན་ཡིད་ཀྱིས་སྤྲོས་མཆོད་དེ། །
བླ་ན་མེད་པའི་མཆོད་པ་ཟབ།
ཆུ་གཙང་དྲི་དང་བྱུག་པ་དང༌།
མེ་ཏོག་གདུགས་དང་རྒྱལ་མཚན་དང༌། །
བ་དན་རོལ་མོའི་བྱེ་བྲག་སོགས།
མཆོད་པ་ཀུན་གྱི་མིག་རྒྱན་ཡིན། །
ཕྱི་ཡི་རྒྱུན་དང་ནང་གི་བཅུད། །
དེ་ཕྱིར་མཆོད་ཚོགས་བརྩོན་པར་མཛོད།
མཆོད་པའི་གེགས་སྐྱོན་སེར་སྣ་ལས།
ཉེས་པའི་དྲི་མས་མ་གོས་ཟོབ། །
ཆེ་འབྱོར་ཆུང་གསུམ་བློ་དང་བསྟུན།
མང་ན་བཟའ་ཤེས་གྲོས་ཁ་བསྡུར།
ཐམས་ཅད་བློ་འདུན་མ་བོར་དགོས།
ད་ཡང་དེ་བས་མི་ཚད་པའི།
རྡོ་འབུམ་ས་ཚ་ལྷ་ཁང་དང་།
ཇོ་དར་ཕྱག་སྐོར་ཁ་ཏོན་གྱིས། །
དགེ་བ་རིམ་ནས་རིམ་དུ་སྒྲུབས།
68



སྡུག་དང་སྡིག་པ་ཅི་ནས་སྤོངས།
མ་ནུས་སྤྲང་པོར་སྦྱིན་པ་ཐོང་།
འགྲོ་བ་ཡོངས་ལ་ཕན་སེམས་ཆོངས།།
རི་ཀླུང་རྒྱ་སྡེམ་དགེ་བཅུའི་ཁྲིམས།
ཁྲིམས་ཡིག་ཞལ་ལྕེའི་ནང་གསལ་བརྟེན།
ཕ་མ་བུ་ཚར་གཏན་བདེ་ཐོབ།།
དེ་སོགས་ཨ་ཁུའི་མངགས་གཏམ་དེ། ,
དཔོན་འགོ་སོ་སོའི་སྡེ་འབངས་ལ།
ཐོས་པར་སྒྲོགས་ཤིང་ཐུབ་པར་སྡོམས།
ང་ཨ་ཁུ་བཀའ་བཙན་ཆེ་བའི་དོན། །
གླིང་དཀར་ནམ་མཁའ་རང་མདངས་ལ།
སྤྱི་དཔོན་གནམ་གྱི་སྐྱ་རེངས་ཤར།
སྐུ་མཆེད་གསུམ་ཉི་ཟླ་དཀར་གསུམ་བཀྲ།
གླིང་དཔའ་རྟུལ་འགྱུར་མེད་ས་གཞི་བརླིང་།
གནམ་ས་ལྷན་ཞལ་རྒྱུས་ལམ་ནས།
འབངས་རྩི་ཤིང་བཞིན་དུ་ཡར་དར་རྒྱས།
བོད་སྒང་པའི་བསྟན་ཆས་ཡར་དར་ཤོག
ད་རུང་གཏམ་གྱི་རྡོ་ག་ལ། །
དཔེར་ན་འདྲ་མ་ཨེ་འདྲ་ཡོད། །
ནོར་བུ་མིང་ཐོགས་བརྒྱ་ཡོད་དེ།
དགོས་འདོད་འབྱུང་བ་རེ་རེ་ཙམ།
ཐོག་བཟུང་གཡུ་འབྲུག་བརྒྱ་ཡོད་ཀྱང༌།
ནོར་བཟུང་གཡུ་འབྲུག་རེ་རེ་ཙམ།
69



གླང་ཆེན་སྟོབས་ལྡན་བརྒྱ་ཡོད་ཀྱང་།
གླང་མཆེ་བ་དྲུག་པ་རེ་རེ་ཙམ།
རྒྱལ་པོ་མིང་ཐོགས་བརྒྱ་ཡོད་ཀྱང་།
མ་སང་འཕྲུལ་རྒྱལ་རེ་རེ་ཙམ།
ད་རུང་དཔེར་ན་འདྲ་མ་གདའ།
དབུས་ཀྱི་རི་བོ་མཆོག་རབ་ལ།
གླིང་བཞི་གླིང་ཕྲན་བརྒྱད་ཀྱིས་བསྐོར། །
རི་རྒྱལ་གཡོ་བ་མི་མངའ་ཡང་།
རི་རབ་ཆེ་བའི་ཁྱད་ཆོས་ཡིན།
ལྷ་ཆེན་ཚངས་པ་བརྒྱ་བྱིན་ལ།
སྟེང་ཁམས་ལྷ་གནས་ཡོངས་ཀྱིས་བསྐོར།
ལྷ་དབང་གཞན་ལ་མི་དོགས་ཏེ།
སྟོབས་དབང་ཐང་བཙན་པའི་ཁྱད་ཆོས་རེད།
འོག་ཕྱོགས་ཀླུ་ཆེན་བརྒྱད་པོ་ལ།
ཀླུ་ཕྲན་བྱེ་བོ་ས་ཡས་བསྐོར། །
ཀླུ་དབང་གཞན་ལ་མི་དོགས་ཏེ།
དེ་མཐུ་སྟོབས་ཆེ་བའི་ཁྱད་ཆོས་རེད།
གླིང་རྗེ་མ་སང་འཕྲུལ་རྒྱལ་ལ།
འགྲན་མེད་དཔའ་རྟུལ་ཕུ་ནུས་བསྐོར།
འཕྲུལ་རྒྱལ་གཞན་ལ་མི་དོགས་ཏེ།
སྟོབས་མངའ་ཐང་ཆེ་བའི་ཁྱད་ཆོས་ཡིན།
ཡང་སྙིང་ཚིག་གི་འབྲས་བུ་ལ།
རྒྱལ་པོའི་ཐུགས་བློ་འདྲི་ས་ལ།
7O



དར་འཕེན་དུག་གི་སྡོང་པོ་ཁོང་།
དཔའ་རྩལ་ཡོན་ཏན་ཆེ་དགུ་འཛོམས།
ཁྲ་མོ་རྫོང་གི་ནང་བཅུད་མཛོད།
ནུ་བོ་རོང་ཚ་དམར་ལེབ་འདི།
སྐུ་ན་ཆུང་ཡང་སྟོབས་རྩལ་ཆེ།
སྐུ་མཆེད་ཞལ་ལུ་མཉམ་བཀོད་མཛོད།
ཚ་ཞང་འདན་མ་བྱང་ཁྲ་དང༌། ་
སྒ་སྡེ་ཆོས་སྐྱོང་བེར་ནག་གཉིས། །
དཔའ་ལ་མི་སྤྱང་དཀར་པོ་གསུམ།།
དཔོན་འགོ་གསུམ་གྱི་མངའ་འབངས་ནས།
ཧྲག་བསྡུས་དེ་དྲག་གཅིག་སྟོང་དམག
རྫོང་བཟུང་རྒྱལ་པོའི་སྐུ་སྲུང་གྱིས།
རྒྱལ་བློན་ཞལ་ལུ་མཉམ་བཀོད་མཛོད། །
གསེར་པའི་ཉི་མའི་འབུམ་ཐུབ་དང༌།
འོམ་བུའི་ཨ་ནུ་དཔའ་སེང་དང་།
མུ་སྤྱང་རིན་ཆེན་དར་ལུ་གསུམ།
སྟོད་སྨད་བར་གྱི་དཔོན་པོ་གྱིས།
ཧྲག་བསྡུས་རྟ་དམག་སུམ་སྟོང་གྲངས།
གླིང་དཀར་ཕྱི་ཡི་སོ་སྲུང་གྱིས།
ཕྱི་དགྲ་ནང་ལ་མ་བཏང་དགོས།
དོ་གལ་བྱུང་ན་རིམ་ལྟ་བྱེད།
མདོ་ཁམས་རྒྱལ་མོ་འབྲུག་མོ་ཁྱེད།
རྗེ་ལ་གུས་ཤིང་ཅི་གསུང་སྒྲུབས།



བླ་མ་སངས་རྒྱས་འདུ་ཤེས་ཀྱིས།
དཔའ་རྟུལ་ཀུན་ལ་འཐད་པར་གཟོབ།
ནང་འཁོར་བྲན་གཡོག་བྱམས་ཀྱིས་སྐྱོང་།
འགྲོ་འདུག་བ་མ་མང་ཆེ་བརླིང་ལྡན།
མཛད་སྤྱོད་ཆོས་ལ་བརྩོན་ན་འཐད།
སྔོ་ལོའི་བུ་མོ་ནེའུ་ཆུང་མ།
ཤེས་རིག་ཡོན་ཏན་བརྒྱ་ལྡན་མ།
སྒྲོལ་མ་སྔོན་མོའི་སྤྲུལ་པ་དངོས།
ཉོན་མོངས་མེད་ཅིང་བྱམས་སེམས་ལྡན།
སྒ་སེང་ལྕམ་ཁོང་དང་སྐུ་མཆེད་རེད། །
ཕྱི་ཚུལ་ཨ་འབྲུག་ཞལ་ཏ་མ། །
ནང་དོན་རྒྱལ་ལ་སྲི་ཞུ་སྒྲུབས། །
མིང་སྔ་ཕྱི་བར་ལ་ཆེན་ཆུན་དང་།
གཟུགས་ལེགས་ཉེས་བར་ལ་མིང་ཐོགས་གྱིས།
རྒྱབ་རྒྱུ་ནོར་ཡོད་མེད་དཔོན་གཡོག་ཚུལ།
དོན་སྒྲོལ་མའི་སྤྲུལ་པ་ལས་བསྐོས་གཅིག
དཔའ་རྟུལ་མི་རེས་གཡུ་དར་རེ།།
ཆེ་འདོན་བཀྲ་ཤིས་སྨོན་ལམ་ཞུས།
ང་སྤྱི་དཔོན་རྒས་པའི་ཅོལ་གཏམ་མིན།
གོང་མ་ལྷའི་ལུང་ཁྲིག་ཁྲིག་ཡིན།
དེ་བཞིན་དཔའ་རྟུལ་ཚང་མ་རྣམས།
རང་མཁར་ཟུང་ལ་རང་ཆུས་འཚོས།
ལར་གཞི་རྒྱལ་པོའི་བཀའ་གསུང་སྒྲུབས།



ཡུལ་ཁམས་དགེ་བཅུའི་ཁྲིམས་ཀྱིས་སྡོམས།
དཀར་པོ་ཆོས་ལ་ཅི་འགྲུབ་གྱིས།
མི་རྗེ་གེ་སར་རྒྱལ་པོ་འདི།
ལྷ་ནས་བསྐོས་པའི་ལྷ་ཕྲུག་རེད།
ནག་ཕྱོགས་བདུད་ཀྱི་ཁ་གནོན་རེད།
མགོ་ནག་མི་ཡི་སྐྱབས་གནས་རེད།
སངས་རྒྱས་བསྟན་པ་སྤེལ་མི་རེད།
ཤར་བདུད་མི་ཉག་རྒྱལ་པོ་གཅིག
ལྷོ་བདུད་ཤིང་ཁྲི་རྒྱལ་པོ་གཉིས།
ནུབ་བདུད་ཧོར་སེར་གུར་དཀར་གསུམ།
བྱང་བདུད་ཕོ་འདྲེ་ཀླུ་བཙན་བཞི།
དེ་ཕྱོགས་བཞིའི་བདུད་ཆེན་བཞི་པོ་རེད།
གླིང་དཀར་ཁྲ་མོའི་སྒེར་དགྲ་རེད།
འཛམ་བུ་གླིང་གི་སྤྱི་དགྲ་རེད།།
སངས་རྒྱས་བསྟན་པའི་དམ་ཉམས་རེད།
ད་རུང་དེ་བས་མི་ཚད་པ།
སྨུག་པོ་འཇང་གི་ས་ཐམ་རྒྱལ།
སྟག་གཟིག་ནོར་གྱི་རྒྱལ་པོ་སོགས།
རྫོང་ཆེན་བཅོ་བརྒྱད་ཡོད་རབས་ཡོད།
རྫོང་ཆུང་ཙི་ཙི་གྲངས་མེད་ཟེར།
ཟེར་སྲོལ་བདེན་སྲོལ་གཉིས་ཀ་རེད།
གནད་དུས་ལྷ་ཡི་ལུང་དང་བསྟུན།།
ལྷ་གོང་མའི་བཀའ་ལུང་གནང་བའི་དུས།



བློན་དཔའ་རྟུལ་དཔའ་རྩལ་མ་ཆུང་དགོས།
ཚེ་གཏན་དུ་རང་རྒྱུད་མ་རྩུབ་དགོས།
མི་མང་སར་ཁ་ལྕེ་མ་མང་དགོས། །
གཉེན་ཉེ་བའི་ཁྲེལ་གཞུང་མ་རལ་དགོས།
གཏམ་དོན་མེད་རྒྱལ་ཁ་མ་ཐོབ་དགོས། །
ཚིག་ཡང་གཏམ་འབྲས་བུ་མ་བོར་དགོས།
གཏམ་ལྐོག་ནས་ཤོབ་ཤོབ་མ་སྨྲ་དགོས།
ངོས་གདོང་ལང་མཆིལ་མས་མ་བརྣང་དགོས།
དེ་ཨ་ཁུའི་གླུ་ཡི་འདྲ་མ་ཡིན། །
དེ་རིང་ལྷ་ཉིན་དཀར་པོ་ལ།
ཚིག་སྨྲས་ཚད་གསེར་གྱི་ཐིག་པ་ཤོག
དོན་ཡང་དག་ཆོས་སུ་འགྱུར་བར་ཤོག
གླུ་འཁྲུལ་པ་བྱུང་ན་མཐོལ་ལོ་བཤགས།
ངག་འཁྱལ་བ་བྱུང་ན་བཟོད་པར་གསོལ།
འདིར་ཚོགས་རྒྱལ་བློན་ཐུགས་ལ་ཞོག་
ཅེས་གསུངས་པར་ཐམས་ཅད་ཀྱིས་མངོན་པར་བསྟོད། དེའི་
ནང་ནས་ཁྲོ་ཐུང་དང་གདོང་བཙན། ཨ་དཔལ་སོགས་སྟག་རོང་
ཤོག་འགའ་ཤས་ཀླུ་དོན་ཡིད་ལ་མ་བབས་པར་མ་དགའ། རྒྱལ་མོ་
འབྲུག་མོ་ཡང་ནེའུ་ཆུང་རྒྱལ་པོའི་སྐུ་བཅར་དུ་དགོས་པ་རང་གི་གོང་
ལ་ཤོར་དོགས་ཀྱིས་ཡིད་ལ་ཅུང་མ་བབས་ཀྱང་སྤྱི་དཔོན་དབང་བཙན་
པས་ཐག་བཅད་པར་ཅི་བྱ་བྲལ། དཔའ་རྟུལ་ཡོངས་ནས་ནེའུ་ཆུང་
ལ་བཀྲ་ཤིས་པའི་གཡུ་དར་རེ་དང་བཀྲ་ཤིས་སྨོན་ལམ་མཛད་དེ་་་
མངའ་གསོལ། སྟག་རོང་དཔོན་གྱི་ཡིད་ལ་མ་བབས་པར་རྟེན་གྱི་
74



，
མཆོད་ཐེབས་ སུ་ ཐུ་ལེ་འབྲི་བཅུ་དང་། གཡང་དཀར་ལུག་ བཅུ།
ཚེ་རེ་ར་བཅུ་བཅས་ཡོད་ཟེར་བས་དཔའ་རྟུལ་ཐམས་ཅད་ཧ་གད་
ཀྱིས་ཕོ་བྲང་བཀང་། དེ་ནས་དཔའ་རྟུལ་ཚོས་ཡིད་མོས་པའི་དབང་
གིས་རང་གི་མངའ་ཐང་གི་ཕྱེད་ཆ་མཆོད་རྩེར་བསྔོས། ཉ་ཚ་ཨ་
བརྟན་ནས་ཐུ་ལེ་འབྲི་བརྒྱ་མཆོད་རྩར་བསྔོས་པ་སོགས་བྱ་བ་རྣམས་
ལེགས་པར་གྲུབ་རྗེས་དགའ་སྟོན་གྲོལ་ཏེ་དཔའ་རྟུལ་རྣམས་ཡིད་སྤྲོ་
ཞིང༌ མི་ འཇིགས་ པའི་ གདེངས་ ཐོབ་ ནས་ རང་ རྫོང༌ དུ་ ཕེབས།
གདོང་འབུམ་པའི་ཞལ་ལུ་དཀར་པོ་དེ་ཉིད་སྐུ་མཆེད་རྣམས་དང་སྒེར་
བློན་ཚོ་བཅས་དགའ་སྤྲོའི་གསུང་གླེང་ཅི་རིགས་ངང་ ཞག་དགུ་་་་་ ，
བཞུགས་ནས་གྲོལ། རྒྱལ་མཆོག་དང་རོང་ཚ། དར་འཕེན། བློ་
ཆེན་ཁྲ་གླག་སྤྱང་གསུམ་སྐུ་སྲུང་དམག་དང་བཅས་པས་སེང་འབྲུག་
དང་ཇ་མཁར་བཟུང་ནས་ཚོགས་རྫོགས་ཀྱི་མཆོད་འབུལ་ལ་སོགས་པ་
ཆོས་ཀྱི་རྒྱལ་པོའི་རྣམ་ཐར་བསྐྱངས་ཏེ་དགའ་སྐྱིད་ཟུང་འབྲེལ་གྱི་ངང་
ལ་བཞུགས་པར་གདའོ།
75



ལེའུ་གཉིས་པ།
ཇོ་རུས་སྲིད་མཛད་ཁྲོ་ཐུང་ཡི་མ་རངས།
རིན་ཆེན་ནོར་རྫས་ཁྱེར་ནས་ལྐོག་ཏུ་བྱོལ།
གཡུ་རྩེ་རྒྱལ་དང་ཤར་བདུད་སྤུན་བདུན་ལ།
སྐྱབས་བཅོལ་ཚ་བོའི་ཆབ་སྲིད་འཕྲོག་པར་བརྩམས།
དེ་ནས་ཨ་ཁུ་ཁྲོ་ཐུང་རྒྱལ་པོ་ཡབ་སྲས་ཐམས་ཅད་མགོ་འཕང་
དམའ་ཞུམ་ཞུམ་གྱིས་རྫོང་དུ་འབྱོར། བུ་ཉ་ཚ་ནི་ཉམས་སྣང་མེད་
པར་དགའ་སྐྱིད་ངང་བཞུགས། སྟག་རོང་དཔོན་པོ་ནི་བསམ་བློ་
བཞི་གསུམ་བཅུ་གཉིས། བློ་རྩེ་ཉི་ཤུ་རྩ་ལྔ་བཀོད་ནས་རང་དགར་
སྡོད་མི་ཐུབ། བསམ་པ་བློ་ལ་ཤར་ནས་ཞག་ལྔའི་ཉིན་ སྟག་རོང་
དཔོན་གྱིས་ནང་ཚན་ཆེ་དྲག་ཐམས་ཅད་མདུན་དུ་བོས་ནས་ཟ་བཏུང་
ཕུན་སུམ་ཚོགས་པ་ལ་ལོངས་སྤྱད་མཐར་འཇིགས་ པའི་ཆས་བཅོ་་་
བརྒྱད་དང་ལྡན་པའི་ངང་ཧར་མིན་ཧུར་གླུའི་ངག་རྟ་ལ་དྲངས་པའི་
གླུ་འདི་ལྟར་བླངས་སོ།
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད།
ལ་ལ་ངག་གི་འགུགས་ལུགས་རེད།
76



མེ་རི་འབར་བའི་གཞལ་ཡས་ནས། །
སྲིད་པ་ཨ་ལོང་ཁོང་སེང་ནས།
ཡི་དམ་རྟ་མགྲིན་དམར་པོ་མཁྱེན།
བསྟན་པའི་བྱུས་ལ་སྤྱན་གྱིས་གཟིགས།
འབོད་ན་སྙན་གྱིས་གསན་རོགས་གྱིས།
བསྒྲུབས་བསྒྲུབས་རྒྱང་ཐག་མ་རིང་ཞིག
བསྟེན་བསྟེན་མཐུ་རྩལ་མ་ཆུང་ཞིག
ཇོ་རུས་དགོས་མིན་ལུང་བསྟན་དུས།
ཁྲོ་རྒྱལ་བསྟན་བྱུས་འཕོ་འཕྱུག་དུས།
དེ་དུས་ལྷ་མེད་མཐུ་མེད་རེད།
བསླུ་ཟེར་ན་ལྷ་ཡིས་བསླུ་ངེས་རེད།
ད་བསླུ་མེད་ལྷ་ཡིས་རྒྱབ་རྟེན་གྱིས།
ས་འདི་སྲིབ་ས་ཁོལ་མོ་རྫོང་།
ཕོ་བཙན་པོ་མིན་ན་ས་ཟིན་དཀའ།།
རྫོང་འདིར་ཕོ་རོག་སྙིང་རྫོང་ཟེར། །
དཔོན་མཐུ་ཆེན་མིན་ན་ཟིན་ལེ་མིན།
ང་འདྲ་ང་ངོ་ལོས་ཤེས་ཏེ།
ལྷ་རྟ་མགྲིན་དམར་པོའི་སྐྱེ་བ་ལ།
གདོང་གི་ཁྲོ་མཆོག་རྒྱལ་པོ་ཟེར། །
ཆུང་མ་ལས་སྐྱེས་ནས་བསྙེན་སྔགས་བགྲངས།
མཐུ་རྩལ་འཁྲུལ་ལ་རང་དབང་ཐོབ།
ཁྲ་མོ་གླིང་གི་འགོ་དཔོན་ཡིན།
གྲ་ཡག་གདན་ཁ་གནོན་མི་ལ།
77



འགྲན་མེད་སྟག་གཟིག་དཔའ་རྒོད་བུ།
ཉ་ཚ་ཨ་དཔལ་བུ་བཞིས་གསོན།
ཀ་བཞི་དཔོན་དང་གཡུ་ཐོག་དཔོན། །
སྟག་ཚ་བྱ་ཆེན་ཁང་ནེ་སོགས། །
རུ་འདྲེན་དཔོན་འགོ་བཅུ་གཉིས་གསོན།
ཨ་རྒོད་ཐར་པའི་ཟོར་སྣ་སོགས།
གོ་ཆོད་རྒྱུག་བྱེད་མི་དགུས་ཉོན།
གྲོས་བྱེད་དབང་ཆེན་མི་གསུམ་ཉོན།
དེ་སྔ་ཉི་མ་ཡན་ཆོད་ལ། །
སྨུག་པོའི་གདུང་རིགས་སྲས་གསུམ་ཡོད།
སྤྱི་དཔོན་སེང་བློན་ང་རང་གསུམ།
ཨ་ཕ་གཅིག་གི་བུ་རྒྱུད་ཡིན།
གླིང་གདོང་རིགས་ཆེ་འབྲིང་ཆུང་གསུམ་ཟེར།
སྤྱི་དཔོན་གདོང་རིགས་ཆེ་བར་གྲགས།
རང་རང་བསྟན་ཆུས་འཚོ་བའི་དུས།
སྤྱི་དཔོན་ཨོ་རོ་ཁོག་སྙོག་གི
བུ་ཆེ་བ་གླེན་པ་ཆོས་རྒྱལ་དེ།
རོང་ལ་ཕྱིན་ནས་རོང་མོས་བསད། །
ནུས་མེད་ཨ་ཡ་མ་ནུས་དུས། །
སྤྱི་དཔོན་རོ་ལ་དབུགས་ཐོགས་དེས།
ཅི་དྲག་མཐེ་བོང་སློང་བའི་དུས། །
མི་བསད་ར་མདའ་རྗེས་གཅོད་ལ།
སྟག་རོང་སྟག་འཕེན་གཟིག་འཕེན་གཉིས།
A 02 24
2



སྟག་གཟིག་འདྲ་བའི་དམག་དཔོན་བྱས།
རོང་མི་ཚོའི་དམག་དཔུང་ཞིབ་བསྡུ་བྱས།
གླིང་དམག་ཁས་ལེན་ཁ་སྣོན་བྱས།
དམག་དཔུང་རོང་གི་ཡུལ་ལ་ཕབ།
རོང་རྗེ་དབུ་དཀར་རྒྱལ་པོ་དེས།
རོང་དམག་ཁྲི་ཚོ་བཅུ་གཉིས་བསྡུས། །
དཔའ་བོའི་གཡུལ་ཆེན་འགྱེད་པའི་དུས།
དམག་དཔོན་སྟག་གཟིག་ཁ་སྤྲོད་དེ། །
རོང་ལྦ་བ་ཅན་དེ་ལ་ལ་དེད།
ལ་ལ་དེད་ཅིང་ལ་ན་བསད།
རོང་གྲུམ་བུ་ཅན་དེ་མཐུར་ལ་དེད།
མཐུར་ལ་དེད་ཅིང་མཐུར་ན་བསད།
དཔའ་འདྲ་མཉམ་ཅན་དེ་ཐང་ལ་གཤིབ།
ཐང་ལ་གཤིབ་ཅིང་ཐང་ལ་བསད། །
རོང་དབུ་དཀར་རྒྱལ་པོ་གྲི་ངར་དྲངས།
རོང་བཟའ་རོང་གི་རྒྱུ་ནོར་བཅས།
མི་བསད་ཤ་ལན་སྟོང་འགྱུར་བླངས།
ད་རུང་དེ་བས་མི་ཚད་པའི།།
དེ་རྗེས་ལོ་གཅིག་སོང་མཚམས་སུ།
མ་དཀར་རྟ་ཡག་འགོག་ལ་ཤོར།
སྔར་བཞིན་ར་མདའ་ཅི་དྲག་ཟེར།
ཨ་ཕོས་རྣ་མཆོག་མི་གཡར་དུས།
གསེར་ཁྲི་ལང་མ་ལིང་ཚེག་དང་།



ཁྲིམས་ཡིག་ཞལ་ལྕེ་བཅུ་གསུམ་དང་། ་
ཁྲིམས་སྲིད་དབང་བའི་ཆོ་ལོ་ཐམ།
དགྲ་ཐུབ་གཏན་བདག་འབུལ་རྒྱུ་དང་།
དཔའ་བོ་ཆིབས་ལས་གཞོལ་བའི་རྟེན།
བཟང་གསུམ་མདོ་དྲུག་གོང་མ་དང༌།
གཡག་ས་ཀུན་དགའ་ར་བ་དང་།
འབྲི་ས་དཀར་མོ་སྟག་ཚང་དང་།
ལུག་ས་མོན་ཐོག་ར་བ་དང་།
ར་ས་ཚེར་ལུང་རིང་མོ་དང་།
རྟ་ས་ན་བ་གཞུང་རྒྱུས་སོགས།
སྟག་རོང་དཔོན་ལ་སྒེར་འབུལ་བྱུང་།
ཡིག་བྲིས་འབའ་དང་ཐེའུས་མནན།
དེ་ནས་སྡོད་དུ་མ་བཅུག་དུས།
སྟག་རོང་ཕ་བུ་བློན་ཚོགས་བཅས།
དཔུང་དམག་འགོག་གི་ཡུལ་ལ་ཕབ།
འགོག་ར་ལོ་སྟོན་པ་འཕྲུལ་པོ་ཆེ། །
ཐབས་དང་སྟོབས་ཀྱིས་ཆམ་ལ་ཕབ།
འགོག་གླིང་ཟླ་བ་དགུ་ལ་འཁྲུག
མིང་ཐོགས་སྐྱེས་པ་ཡུ་མེད་བཟོས། །
ཆོས་ནང་པ་རེད་དེ་བསྟན་པ་བསྣུབས།
དོན་ཡང་ཐུག་སྤྱི་དཔོན་ཁོ་ཡི་སྡིག
རྒྱལ་ཁ་ཁྲ་མོ་གླིང་གིས་བླངས།
འགོག་ནས་འགོག་བཟའ་ལྷ་མོ་བསུས།
80



རྟ་སུ་མགྱོགས་རྒྱུན་བཞག་སེང་བློན་ཐོབ།
ཆེ་རྒྱུད་སྟག་རོང་སྡེ་པ་ཟེར། །
ཚོ་དྲུག་གླིང་གི་སྤྱི་དཔོན་བྱས།
ཐོབ་དབང་ཐང་ཆེ་བས་འཕྲོག་ལེ་མིན།
གཏམ་པ་ཚིག་གི་ཁ་དན་ཡིན། །
ཡིག་བྲིས་འབའ་གན་བཞག་ལེ་ཡིན། །
དཔའ་བོ་དཔའ་བའི་དཔའ་དར་ཡིན།
མདང་སུམ་ཆུ་འགྱུར་ཉ་འགྱུར་དུས།།
འགོག་བཟའ་མ་ལ་བུ་གཅིག་སྐྱེས། །
མཚན་རྟགས་ངན་པ་ཇོ་རེ་ལངས།
མི་ངན་ཡུལ་གྱི་དཀྲུག་ཤིང་ཚར།
མེ་འབར་ཐོག་ཤིང་སྐམ་བསྣན་པ་བཞིན།
སེ་ལུ་འགྲམ་སྔོན་ཁོག་གྱད་ཆེ།
བུ་རོ་ག་རྟག་དཔའ་སྙིང་ཆེ།
འདན་གྱི་བུ་ཕྲུག་མདའ་ཁ་ཚ།
རོང་ཚ་སྣང་ངུ་གཡུ་སྟག་གཉིས།
དཔའ་རྒོད་སྟག་ཕྲུག་ཚང་ལ་ཉལ།
དུས་ངན་བློ་འཕྲུལ་སྐྱིད་སྡུག་གཅིག
ཁ་ཞེ་མེད་པའི་བསམ་པ་མཉམ། །
སྟག་རོང་བྱུས་ལ་གཟན་ནས་བྱུང་།
ཇོ་རུ་སྐྱེས་ནས་ད་བར་དུ། །
རྔན་ཆེན་ངན་དགུ་མ་བཏང་མེད།
ལག་ངན་ཕྱུགས་ལ་མ་བརྐུས་མེད།



གཡང་གི་བེའུ་མགོ་དགུ་དེ། །
བེའུ་འདྲེ་ཟེར་ནས་བརྐུས་ནས་སོང་།
མ་ཟད་བེའུ་རྩག་མཐའ་གྱོང་བཟོས།
དགུན་གྱི་ལྷན་པ་སེལ་བར་བྱས། །
རྒོད་མ་འཕར་བ་རྔ་ནག་ལ།
གཡང་རྟ་གཅན་གཟན་མགོ་ཅན་འཁྲུངས།
བརྒྱུགས་ན་ནམ་མཁའི་བྱ་རྗེས་དོས། །
ཟླ་གཅིག་ཟླ་ངོ་མ་ལོན་དུས།
རྟ་འདྲེ་རེད་ཟེར་བསད་ནས་ཤོར། །
མ་ཟད་རྟ་ཀོའི་ལྷམ་ཆུང་བཟོས།
ཕུགས་ཀྱི་རྟ་གཡང་ཉམས་པར་བྱས།
མི་དམངས་ནང་ནས་སྨ་འབེབས་དང་།
བྱ་དམངས་ནང་ནས་སྤུ་བཏོགས་མང་། །
ངས་ཚ་བོ་རེད་བསམ་བཟོད་པ་བསྒོམས།
དོན་གལ་ལན་མོ་མ་སྤྲད་དུས།
ངན་པ་རང་རྒྱུད་ཇེ་གྱོང་རེད།
མཐར་ཐུག་དབང་ཐང་བསྟན་ཇུས་དང་།
སྐྱ་ལོའི་མི་རྒྱུ་འཁོར་བཅས་འཕྲོག
སློབ་དཔོན་པདྨའི་གཏེར་གཡང་བརྐུས།
གླིང་དཀར་ཡུལ་བཅུད་ཉམས་པར་བྱས།
ན་ནིང་གཞེས་ཀྱི་ལོ་དུས་སུ།
གདན་གྱི་ཁྲི་འཕང་རྩོད་པའི་དུས།
མ་བབས་རྒྱ་ཚ་ཁྲི་འདོན་བྱས།
82



ཡ་བདག་སྟག་འཕེན་ཐང་ལ་ཕབ།
ཇོ་རུ་མི་མིན་འདྲེ་མིན་གྱིས།
བརྡུངས་བརྡུངས་སྙུང་གཞི་ནད་ཀྱིས་ཐེབས།
ད་རུང་ཅི་ཡོང་སོ་མཚམས་རེད། །
དོན་དེ་ལ་བསམ་ཞིང་ཞེ་རྩ་བསྐྱེད།
ཞེ་རྩ་བསྐྱེད་བཞིན་དམག་དཔུང་འབེབས།
དྲག་པོའི་གཡུལ་གཅིག་མ་འགྱེད་ན།
སྟག་རོང་གསོན་བས་ཤི་བ་དགའ།
གནའ་མི་བོད་ཀྱི་གཏམ་ད་པེ་ལ།
ལྟོ་ཕོ་བའི་ཡི་གར་མ་ཆུན་ན།
སྦྲང་བུ་རམ་ཡིན་ཡང་ཞིམ་རྒྱུ་མེད།
ལུས་དྲོ་བའི་ཉམས་ལ་མ་ཕན་ན།
དར་གོས་ཆེན་རེད་ཀྱང་བཟང་རྒྱུ་མེད།
ཆུས་བསྟན་པའི་བྱུས་ལ་མ་ཕན་ན།
བུ་ཚ་བོ་རེད་ཀྱང་ཡག་རྒྱུ་མེད།
དེ་ཚོ་གཏམ་གྱི་གསང་ཆ་ཡིན།
ད་རུང་གཏམ་གྱི་རྡོ་ཁ་ཡོད། །
རྟ་ལ་མགྱོགས་ཞན་ཟེར་རྒྱུ་དེ།
སྐྱ་མཁས་པས་ལམ་གཞུང་དྲང་ཞན་ཡིན། ་
མཚོན་ལ་རྣོ་ཆོད་ཟེར་རྒྱུ་དེ། །
དཔའ་བོའི་གཡུགས་ཚོད་དམ་སློད་ཡིན།
མདའ་ལ་སྐྱེན་ཞན་ཟེར་རྒྱུ་དེ།
དམིགས་པའི་འབེན་ལ་གཏད་ལུགས་རེད།
-
-
མས-
-
：
- •
-
-
-
་ ཟ
་
་
་
་
:
-
：
83



，
་，
་ །
་
མི་ཕོའི་དཔའ་རྩལ་ཟེར་རྒྱུ་དེ།
བསམ་པ་བློ་ཐག་གཅོད་ཞན་ཡིན།
དོ་གལ་སྙིང་ཆུ་དཀྲུག་ཞན་ཡིན། །
ཡང་སྙིང་ཨ་ཁུ་ཁྲོ་རྒྱལ་ངས། ་
དྲག་སྔགས་ནུས་པ་ཟོར་འདྲེན་གྱིས།
རི་རབ་རྩེ་ནས་བཤིག་ཀྱང་ནུས། ་་
སྟོབས་ཆེན་དྲག་སྔགས་རྫས་སྦྱོར་གྱིས།
ཉི་ཟླ་ཐང་ལ་འབེབ་ཀྱང་ནུས། ་་་
སྲོག་འདྲེན་འགུགས་པའི་ཕྱག་རྒྱ་ཡིས།
ཆུ་བོ་གྱེན་ལ་ལྡོག་ཀྱང་ནུས། ་ ་
མིག་འཕྲུལ་ཡ་མ་བཟུང་དགུ་ཡིས།
སྣང་སྲིད་བྲན་དུ་བཀོལ་ཀྱང་ཆོག །
ཕ་བུ་སྡེ་འབངས་འཛོམས་པས་ན།
ཆུས་སྲིད་རང་དབང་བདག་པས་ཆོག
གླུ་འདི་ཨ་ཁུས་བཀའ་བཅད་ཡིན། །
བཀའ་བཅད་གསེར་གྱི་ཐིགས་པ་ཡིན།
གསེར་ཐིགས་བདག་མེད་བྱེད་ལམ་མེད།
འདིར་འཁོད་ཐུགས་ལ་དེ་ལྟར་ཞོག །
ཅེས་ གླུ་འདིར་བླངས་པར་སྟག་འཕེན་ཉ་ཚ་སྟག་ཚ་སོགས་གེ་
སར་ལ་དད་པ་ཐོབ་པའི་སྟབས་ཀྱིས་བློ་ལ་ཤིན་ཏུ་མ་བབ། གསེར་
མཚོ་ ཡང་ ཁྲོ་ རྒྱལ་ ལ་ ཤིན་ ཏུ་ ཞེ་ ཁྲེལ་ ཡང་ དེ་ མ་ ཐག་ ཅི་ མ་ ཟེར།
གཟིག་འཕེན་ནི་ཡིད་ཐེ་མ་ཚོམ་དུ་གནས། གདོང་བཙན་ཨ་དཔལ་ནི་
གླུ་དེ་བློ་ཐོག་ཏུ་བབ་ཅིང་ཨ་ཁུ་ལ་ཕྱོགས། ཨ་ཐོད་ཐར་པའི་ཟོར་སྣ་
，
A
，



སོགས་ཤེས་མེད་བློན་པོ་དང་བྲན་གཡོག་འགའ་ནི་གཏམ་དེ་ཕྱོགས་ལ་
སྣང་བ་སྤྲོ་བ་ཞིག་བྱུང༌། ཀ་བཞི་དང་། ཁང་ལེ། བྱ་ཆེན་་་
སོགས་རུ་འདྲེན་རྣམས་ནི་སྐུ་རྗེ་སེང་ཆེན་རྒྱལ་པོ་ལ་དད་པ་དང་དམ་
ཚིག་ཉམས་པ་ལས་ཤི་བ་དགའ་བསམས་ཀྱང་ལམ་སེང་ཅི་མ་ཟེར།
དེ་ནས་གཡས་གྲལ་གྱི་འགོ་ནས་ སྟག་རོང་ཨ་ནུ་ སྟག་ འཕེན་དེས་་་་
འདིར་བཞུགས་ཕ་ཁུ་དཔོན་བློན་ཚོགས། ཤེས་རིག་ཁོག་ལ་མི་བཀྲ་
སྟེ། བུ་རང་གི་བསམ་ཚུལ་ཨེ་འདྲ་ཡོད་ཟེར་ནས་གླུ་འདི་ལྟར་་་་
བླངས་སོ། །
ཨོཾ་མ་ཎི་པདྨེ་ཧཱུྃ། ་་་་་
གླུ་ཨ་ལ་ཐ་ལ་ཐ་ལ་རེད། །
ཐ་ལ་གླིང་གི་གླུ་ག་ཤམ་རེད།
ལ་ལ་ངག་གི་འགུགས་ལུགས་རེད། །
ཟངས་མདོག་དཔལ་རིའི་ཕོ་བྲང་ནས། །
གུ་རུ་པདྨ་འབྱུང་གནས་ལ། ་
རྩ་གསུམ་རབ་འབྱམས་རྒྱ་མཚོས་བསྐོར།།
གསོལ་བ་འདེབས་སོ་ཐུགས་རྗེས་གཟིགས།
བྱིན་རླབས་རྒྱུད་ལ་ཞུགས་པར་ཤོག་
གླིང་གི་ཡུལ་ལྷ་ཟོ་དོར་མཁྱེན། །
བསམ་པའི་དོན་ཆེན་འགྲུབ་པར་ཤོག
ས་འདི་རྨ་ཁམས་གླིང་ཁྲིའི་ཡུལ།།
དག་པ་ལྷ་ཡི་ཞིང་ཁམས་ཟེར།།
སྒོས་སུ་ཆོས་ལྡན་ས་ཆ་རེད།
གཡས་ལུང་སྟག་ལ་འཛོམ་རྒྱས་འདྲ།
མ༔



-----
འཛོམ་དྲུག་སྟེང་ལ་སྟག་རོང་ཆགས།
སྟག་རོང་ཟེར་བ་དེ་དོན་རེད།
གཡོན་ལུང་གཟིག་ལ་ཁྲ་རྒྱས་འདྲ།
གཟིག་ཐིག་ལེའི་དཀྱིལ་ལ་གཟིག་རོང་ཆགས།
ཆེ་བཙན་གཞི་ཁ་བསྡོམས་པའི་དུས།
བུ་ལ་སྟག་འཕེན་གཟིག་འཕེན་ཐོགས།
རྫོང་ལ་ཕོ་རོག་སྙིང་རྫོང་ཟེར།
ཡང་དག་རྟ་མགྲིན་སྒྲུབ་གནས་རེད།
རྟ་མགྲིན་སྐྱེ་བ་ཁྲོ་རྒྱལ་དཔོན།
སྙན་ལྷང་ངེར་སྟག་འཕེན་ང་ལ་གསོན།
ད་རེས་ཨ་ཁུའི་གསུང་ཚིག་ལ།
སླར་ལྡོག་ཞུ་བ་མ་ཡིན་ཏེ།
དོ་གལ་མི་ཞུ་ཀ་མེད་རེད།
དཔེར་ན་འདྲ་མ་ཨེ་འདྲ་གདའ། །
དབྱར་ཟླ་གསུམ་འཁྲུངས་པའི་ལོ་ཏོག་དེ།
དགུན་ལ་འཁྲུངས་ན་ལྷ་ཞིང་རེད།།
འཕོ་འགྱུར་དབྱར་དགུན་རྣམ་ཟླས་བསྐོས།
དེ་ལ་རྩི་བཅུད་འགྱོད་རྒྱུ་མེད། །
འཛམ་གླིང་བསྐོར་བའི་ཕོ་ཆེན་རྟ།
དལ་བྲེལ་མེད་ན་རྟ་མཆོག་རེད།
ཆད་ལུས་འབྱུང་ཁམས་ལས་ཀྱིས་བསྐོས།
དེ་ལ་ལྷུ་བཞི་འགྱོད་རྒྱུ་མེད།
དབྱར་གསུམ་བཞོས་པའི་མཛོ་མོ་དེ།།
，
86



སྐམ་རྒྱུ་མེད་ན་འདོད་འཇོའི་བ། །
འབབ་དང་སྐམ་པ་དུས་ཚོད་བསྐོས།
དེ་ལ་ལྷོ་ཕྲུག་འགྱོད་རྒྱུ་མེད།
གླིང་ཚོ་དྲུག་ཡ་བདག་སྟག་རོང་དཔོན།
འགྱུར་ལྡོག་མེད་ན་ལྷ་བསྐོས་རེད། །
འཕོ་འགྱུར་སྲིད་པའི་བསྐོས་ཐང་ལ།
དེ་ལ་སྟག་རོང་འགྱོད་རྒྱུ་མེད།
སྤྱི་དཔོན་ཁྲོ་རྒྱལ་སེང་བློན་གསུམ།
ཨ་ཕ་གཅིག་གི་བུ་རྒྱུད་རེད།
ཕ་དང་ཁུ་བོ་ཁྱད་པར་མེད།
བུ་དང་ཚ་བོ་དབྱེ་བ་མེད། །
ཕོ་སུ་ཚར་རྒྱལ་ས་སུས་བདག་རེད།།
ཧབ་ཐོབ་རྩོད་གཞི་བྱེད་དོན་མེད།
གཏམ་ངན་རྒྱལ་ཁམས་སྒྲོག་དོན་མེད།
མ་སང་འཕྲུལ་གྱི་རྒྱལ་པོ་དེ།
ཨོ་རྒྱན་པདྨའི་རྣམ་སྤྲུལ་རེད།།
དུས་གསུམ་སངས་རྒྱས་སྤྲུལ་པ་རེད།
དཀར་ཕྱོགས་ལྷ་ཡི་རྒྱབ་རྟེན་རེད། །
ནག་ཕྱོགས་བདུད་ཀྱི་གཤེད་མ་རེད།
ས་རྨ་སྨད་འདྲེ་ཡི་ལུང་པ་ན།
ཤ་མོང་སྤང་ལས་རྡོལ་བ་བཞིན། །
འགྲན་གྱི་དོ་མེད་སྲས་གཅིག་འཁྲུངས།
སྐྱེས་ནས་རྫུ་འཕྲུལ་མཐུ་དང་ལྡན། །
མ



བདུད་མོའི་བུ་ཆུང་སྟོབས་ལྡན་འདི། །
འཛམ་གླིང་སྲོག་བདག་ཡིན་རབས་ཡོད།
དེ་ཞག་གཅིག་གོང་ནས་བརྟུལ་རབས་ཡོད།
སྤྱང་ནག་མི་བཟན་སྤུན་གསུམ་དེ། ་
གླིང་ཡར་མར་འགྲོ་བའི་རྒྱུ་ལམ་བཀག
མི་ཕྱུགས་གཉིས་དེ་གསོན་ཟ་བྱེད། །
ཟླ་གཅིག་ཟླ་ངོ་མ་ལོན་དུས། ་་
འུར་ཁྲ་རིང་བརྒྱབ་ནས་བསད་རབས་ཡོད།
མ་ཟད་ཕོ་འདྲེ་མོ་འདྲེ་བརྟུལ། ་
ས་རྨ་སྨད་འདྲེ་ཡུལ་ལྷ་ལུང་བསྒྱུར། །
མཛད་མཛད་གླེང་གཞི་རྫོགས་མཐའ་མེད།
གླིང་གི་ཕུ་མདའ་བར་གསུམ་ན། །
བཙན་པོའི་རྫོང་མཁར་སུམ་ཅུ་བཞེངས།
མ་ཟད་སེང་འབྲུག་ཇ་མཁར་བཞེངས།
རྨ་སྨད་ཡུལ་ཁམས་རྒྱ་ཞིང་བཟོས། ་་
འདན་མ་རྒྱལ་པོའི་ནས་གཡང་ཕབ། །
གླིང་ཡུལ་འདུག་སྐྱིད་ཆེ་བར་མཛོད།
མཛད་མཛད་ཨ་ཁུས་དགོངས་ཚོད་རེད།
རྨ་ཤེལ་རིའི་བྲག་ནས་གཏེར་རྫོང་ཕབ།
ང་འབྱུང་གཞི་ལྕི་བས་མ་སླེབས་ཀྱང་།
གཏམ་ཐོས་པ་ཙམ་གྱིས་ཡིད་སྤྲོ་སྐྱེས།
ཁོང་ཆོས་རྒྱལ་ལྷས་བསྐོས་ངེས་ཐག་ཆོད། །
གདན་ཁྲི་རའི་རྩོད་གླེང་བྱས་ཉིན་མོ།
88



དོ་བསྡོ་བའི་སྤོབས་པ་མ་ཤར་བྱུང་།
སྔར་རྐང་འབམ་ནད་གཞི་རྩ་ནས་སངས།
མི་དགེའི་རྟོགས་ཚོགས་ཡིད་ལ་མེད།
ཟི་མ་ཡུལ་གྱི་རྟ་གཡང་ཕབ། །
ཕུ་ནུ་ཡོངས་ལ་རྟ་འགྱོད་མཛོད།
སྟོབས་ཤུགས་ཨ་ཁུས་མཐོང་ཚོད་རེད།
ད་རུང་དེ་བས་མི་ཚད་པ།
གླིང་གཟུ་པས་གཟུ་བརྒྱབ་བཅད་དོན་བཞིན།
ཀླུ་བཙན་དཔོན་ལ་ཐོད་མདའ་དང༌། ་
གུར་དཀར་རྒྱལ་ལ་གཉའ་སྒ་དང་། །
ས་ཐམ་ཤིང་ཁྲི་གཙོར་གྱུར་པའི། །
ནག་པོའི་བདུད་རྣམས་འདུལ་བ་དང་།
གཡང་རྫོང་བཅོ་བརྒྱད་འབེབ་རྒྱུ་སོགས།
བཙན་པོའི་བཀའ་ཡིས་བཅད་དོན་བཞིན།
ཁོང་གེ་སར་མིན་ན་སུ་ཡིས་ཐུལ།
སྟོབས་དེ་འདྲ་མེད་ན་བྱེད་བློ་མེད།
དོན་མེད་ཟག་པ་འཁོན་གྱི་གཞི་། །
སྡུག་བསྔལ་རིན་གྱིས་ཉོ་དོན་མེད།།
འདི་ཕྱི་གཉིས་སྡུག་བྱེད་དོན་མེད།
ཁོང་གེ་སར་གསེར་གྱི་ཁྲི་ཁ་གནོན།
ཁྱོད་ཕ་ཁུ་ཙན་དན་ཁྲི་སྟེང་བཞུགས།
ཐུགས་བློ་གཅིག་སེམས་གཅིག་ལ་གཏོད། །
བསམ་པ་དར་དཀར་ཡུག་ལམ་སྦྲེལ།
，
，
ན་
S9



，， ༔ ་་
'
་
མཐུ་རྫུ་འཕྲུལ་ཡོད་ན་བདུད་ལ་ངོམས།
དཔུང་ཁ་ཚན་ཡོད་ན་དགྲ་སྟེང་ཆོས།
དེ་འཇིག་རྟེན་ལས་མཐའ་ཡ་རབས་རེད།
ང་ཁ་སྔོན་ལོ་ཡི་མཇུག་མ་ནས།
ལུས་ལ་ནད་གཞི་གྲིབ་ཀྱིས་ཐེབས།
སྐབས་རེ་སངས་ཏེ་སྐབས་རེ་ཐུ། །
ལ་རྒྱ་ནད་ཀྱིས་གཏོང་བསམ་མེད།
བཏང་ཡང་གེ་སར་འགྲས་རྒྱུ་མེད།
འདི་ཕྱི་གཏན་བརླག་བྱེན་དོན་མེད།
ཕ་ཁུ་བོའི་ཐུགས་ལ་དེ་ལྟར་ཞོག
ཅེས་གླུ་དེ་ལྟར་བླངས་པས་ཨ་ཁུའི་ཡིད་ལ་མ་བབ་སྟེ་ངོ་དམར་
འཕྱུར་འཕྱུར་མིག་དམར་སྒོར་སྒོར་དུ་སོང་རུང་སྟག་འཕེན་ལ་ཞེད་
པའི་སྟབས་ཀྱིས་ཅི་ཡང་སྨྲ་མ་ནུས། དེ་མ་ཐག་གདོང་བཙན་བུ་ཡི་
ཨ་དཔལ་དེ་ཡིས་གླུ་འདི་ལྟར་བླངས་པར་གདའོ།
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད། །
ཐ་ལ་ལ་མོ་ལ་ལ་རེད། །
ལ་ལ་ངག་གི་འགུགས་ལུགས་རེད། །
ལྷ་མཁྱེན་ནོ་དཀོན་མཆོག་རྣམ་གསུམ་མཁྱེན།
བུ་བདག་ལ་གདོང་གྲོགས་མ་གཡེལ་ཅིག
ས་འདི་ཚོ་ཁྲ་མོ་གླིང་གི་ཡུལ།
ར་ཆབ་ཆུ་ཡི་འདུས་མདོ་ན།
རྫ་བྲག་སུ་ནང་མ་འོག་ན།
90



བཙན་པོ་མཁར་གཅིག་ཆགས་ལེ་འདི། །
མཁར་བཙན་ཕོ་རོག་སྙིང་རྫོང་ལ། །
མི་བཙན་པོ་སྟག་རོང་བཞུགས་མཁར་རེད།
ང་འདྲ་གདོང་བཙན་ཨ་དཔལ་ཟེར། །
ཕོ་རྒོད་པོའི་མིང་གཡེར་མི་ཆེ་སྟེ།
ཕོ་རང་མགོ་ཐོན་པའི་བུ་ཞིག་ཡིན།
དེ་ནས་ཕ་ཁུ་ཡབ་སྲས་ཚོ།
རོང་མི་ཚོ་དམར་མོའི་རྗེ་དཔོན་གསོན།
གསོན་ཟེར་ན་གཏམ་གྱི་རྡོ་ཁ་ལ།
དོན་སྔ་ཕྱི་བློ་ལ་གཞིགས་ཤིང་གསོན།
རྨ་ཁམས་གླིང་གི་ཡུལ་སྲོལ་ལ།
ཁྲེལ་གཞུང་ནས་བསྲུངས་མཁན་གཅིག་ཀྱང་མེད།
ཨ་ཁུ་སྤྱི་དཔོན་སྙན་གྲགས་ཅན།
གཏམ་ཆགས་བཞག་འཕེར་ངེས་ཡིན་མདོག་བ།
གསུང་དེ་ལ་ཆགས་བཞག་འཕེར་ངེས་ན། །
གཅེས་པའི་བུ་དེ་དགྲ་ལ་ཤོར།
བུ་གཅིག་བས་མི་ཚད་གཉིས་ཙམ་ཤོར།
དེ་དུས་བློ་དཔྱད་དཔའ་རྩལ་སོགས།
གལ་གནད་དུས་གླིང་དཀར་གདའ་ལེ་མིན།
ཁོ་སྤྱི་དཔོན་འུ་ལ་ཐུག་པའི་དུས། །
མཐེ་བོང་སྟག་རོང་ཚང་ལ་བསླངས།
ཅི་དྲག་གང་དྲག་ཕྱག་རྒྱ་བཅས། །
སྐྱབས་འགྲོ་སྨོན་ལམ་ཁྲུག་ཁྲུག་བྱས།



T
སྟག་རོང་སེམས་ཀྱིས་མ་བཟོད་ནས།
ར་མདའ་ཤ་ལན་རྗེས་གཅོད་ལ། །
དྲག་པོ་དམག་གི་གཡུལ་གཅིག་འགྱེད།
འགོག་རོང་གཉིས་ཀ་ཡུ་མེད་བཟོས།
བུ་འདོད་བུ་མོ་མནངས་སུ་བླངས། །
ལས་དབང་སེང་བློན་དཔོན་དང་འབྲེལ།
གཞན་གྱིས་མི་ཐུབ་བུ་ཞིག་སྐྱེས།
མཐའ་མ་སྟག་རོང་བསྟན་ལ་གཟན།
འགོག་རོང་ཡུ་མེད་བཟོས་པ་ཡི།
ལས་ཀྱི་རྒྱུ་འབྲས་བསླུ་མེད་ན།
ཕུང་རྒན་སེ་ལུ་འགྲམ་སྔོག་དེ། །
ཕན་བཏགས་རྒྱུ་འབྲས་ལོས་ཡོད་རེད། །
ཁོ་སྤྱི་དཔོན་གྱོད་ཀྱི་རྒྱ་མཚོ་རེད།
མཚོ་དཀྱིལ་ནས་དཀྲུག་མི་སྤྱི་དཔོན་རེད།
གདོང་ངོས་སུ་ལང་མི་གེ་སར་རེད།
ཐད་དེར་བྱུང་བའི་དགྲ་བོ་ལ། །
ཕ་ཁུ་བོ་ཡིན་ཡང་ཆེ་རྒྱུ་མེད། །
འཇིག་རྟེན་གནའ་མིའི་གཏམ་དཔེ་ལ།
རྨ་ཉེ་བས་ཕབ་ན་དགའ་རྒྱུ་མེད། །
མགོ་གསེར་སྐུས་གཅག་ན་བྱིན་རླབས་མེད།
ཟས་དུག་ཏུ་འགྱུར་ན་ཕན་རྒྱུ་མེད།
ཟེར་ཡང་ཟེར་ལ་བདེན་ཡང་བདེན།
ད་རུང་དཔེར་ན་འདྲ་མ་ཡོད། །



ཁ་སྐོམ་པའི་ཉམས་ལ་མ་ཕན་ན།
མཚོ་མ་ཕམ་འགྲམ་ན་དགའ་རྒྱུ་མེད།
ལུས་གྲང་བའི་ཉམས་ལ་མ་ཕན་ན།
ཤར་ཁྲི་གདུགས་ཤར་ཀྱང་ཕན་རྒྱུ་མེད།
ནད་ཚ་གཟེར་འཇོམས་ལ་མ་ཕན་ན། །
སྨན་བཟང་དྲུག་ཟོས་ཀྱང་ཞིམ་རྒྱུ་མེད། །
བསྟན་པའི་བྱུས་ལ་མ་ཕན་ན། །
ཕ་ཁུ་བོ་རེད་ཀྱང་འཇིགས་རྒྱུ་མེད།
དེ་དང་འདྲ་མ་ཁྲིག་ཁྲིག་རེད། །
ད་རུང་དཔེ་བཞན་འདྲ་མ་ཡོད།
ཁ་ལོ་བསླབ་རྒྱུའི་རྟ་གསར་དེ། །
ཡོད་ན་མི་དགའ་མེད་ན་དགའ།
མེད་ན་སེམས་བདེ་བློ་ཐག་ཆོད། །
ཡོད་ན་འཛིང་རྩོད་བདེ་སྐྱིད་བྲལ། །
གཡོ་ངན་གཤེ་བའི་གཉེན་འབྲེལ་དེ།
ཡོད་ན་མི་དགའ་མེད་ན་དགའ།
མེད་ན་ཉེ་བའི་ཕུགས་ཐག་ཆོད་
ཡོད་ན་སེམས་རྩུབ་སྡུག་ལ་གཏད།
དཔེ་ཟློ་སྲོལ་བདེན་སྲོལ་གཉིས་ཀ་རེད།
གཉེན་ཉེ་བས་མི་ཕན་སེམས་ཐག་ཆོད།
ཞིང་དང་སོ་ནམ་ཉེ་བ་སོགས།
ཕར་ལ་ཡོད་ན་ཚུར་ཡོད་དཔེ།
ཁུ་བོ་ཉེ་བའི་བྱ་ངན་དེ།།
-
-
93



བློ་ལ་བསྐོར་ན་སྙིང་ཁམས་འཁྲུག
སྤྱི་དཔོན་ཁུ་བོར་བསམ་གྱི་མེད།
ཡུ་མེད་གཏན་བྲལ་བྱེད་སྙིང་འདོད།
གེ་སར་རྒྱལ་པོར་བསམ་གྱི་མེད།
དྲག་པོའི་གཡུལ་ཆེན་འགྱེད་བསམ་ཡོད།
རྐྱང་བུ་ཁ་དཀར་བྱ་མ་ཏོ། །
གཡུ་བྱའི་བང་ཁ་འགྲན་བསམ་ཡོད། །
ཕ་ལུ་ཁྲོ་མཆོག་རྒྱལ་པོ་དེ། །
རོང་འབུམ་ཚོ་བདུན་གྱི་དཔོན་པོ་རེད།
རྟ་མགྲིན་དམར་པོའི་སྐྱེ་བ་རེད།
སྔགས་དང་འཕྲུལ་ལ་རང་དབང་ཐོབ།
ནང་མིས་བཀའ་ལ་མ་བརྩིས་ན།
གཞན་མས་བཀའ་ཉན་ཁག་པོ་རེད།
བཀའ་དང་འགལ་ན་འདི་ཕྱི་ཕུང་།
དེ་ཕྱིར་བཀའ་ཉན་གསུང་བསྟོད་གྱིས།
དམག་དང་བུ་རྟའི་གྲ་སྒྲིག་དང་།
དཔའ་བོའི་གཡུལ་ཆེན་འགྱེད་ལུགས་སོགས།
ཆེ་དྲག་ཀུན་གྱིས་གྲོས་ཁ་གྱིས། །
འདིར་བཞུགས་ཕུ་ནུའི་ཐུགས་ལ་ཞོག
ཅེས་གླུ་དེ་ལྟར་བླངས་པས། ཨ་ཁུ་ཁྲོ་ཐུང་ནི་རྨ་བྱས་དབྱར་
རྔའི་སྒྲ་ཐོས་ པ་བཞིན་འཇིགས་ པའི་ཆོས་དང་དགའ་བའི་ཉམས་་་
འགྱུར་བསྟན་ཏེ་གོང་གསལ་དོན་དེ་རང་གཞན་ཀུན་གྱིས་ངེས་པར་
སྒྲུབ་དགོས་ཟེར། ཡ་ཐོད་ཐར་པའི་ཟོར་སྣ་དང༌། རྒུ་རུ་བུ་ཡི་
94



ཁེར་རྒོད། སྨུག་བཙན་རྙོབ་པ་ལག་རིང་། ཉི་ཁྲི་བུ་ཡི་ལྷུན་གྲུབ།
སྤྱང་མོ་བུ་ཡི་རྗེས་མེད་སོགས་ཀྱིས་དགྲ་འཐབ་ཀྱི་ཁས་ལེན་སྟག་མོ་
ངར་ངར་བྱས། དེ་ཡི་དུས་གཟིག་འཕེན་གྱིས་ཐུགས་བསམ་མང་དུ་
བསྐོར་བས་དཔའ་རྩལ་རྫུ་འཕྲུལ་གང་གི་ཆ་ནས་གེ་སར་ལ་ལན་ཡ་མི་
ཟིན། ཡོན་ཏན་ལྡན་པའི་བླ་མ་ལ་རུང་ཡང་མི་རུང་བདག་ཅག་བློ་
གདོན་གྱིས་བསླུ་བ་ངེས་པར་ཡིན་འདུག་དགོངས་ནས་སྐབས་ཤིག་ཅི་
མ་གསུངས་དེ་ཡི་དུས་སུ་སྲུ་ཁ་ར་བཟའ་ཡི་གསེར་མཚོ་དེས་ཨ་ཁུ་སྟག་
རོང་རྒྱལ་པོའི་བཀའ་དང་གདོང་བཙན་བུ་ཡི་ གླུ་དེ་ཐོས་པས་ལོག་
པར་ཤེས་ཤིང་། གེ་སར་ལ་མི་ཕྱེད་པའི་དད་པ་ཐོབ་པའི་དབང་
གིས་ཨ་ཁུ་ཤིན་ཏུ་སྙིང་གཟེར་ཏེ་ཚེ་འདིར་བྲལ་ཐུབ་ན་ཅི་མ་རུང་སྙམ་
པའི་གདེང་དང་བཅས་ཏེ་ཀུན་གྱིས་མཐོང་སར་གུས་གུས་ཞུམ་ཞུམ་
གྱིས་ཆང་ཞིག་དྲངས་ནས་གཤམ་གྱི་ལྕོག་སྣེར་གཏད་དེ་གླུ་འདི་ལྟར་
བླངས་པར་གདའོ། །
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད། །
ས་འདི་ས་ངོ་མ་ཤེས་ན།
རང་སྣང་ལྷ་ཡི་ཞིང་ཁམས་ནས།
་ རྒྱལ་ཡུམ་རྡོ་རྗེ་ཕག་མོ་ལ།
མ་དང་མཁའ་འགྲོའི་ཚོགས་ཀྱིས་བསྐོར།
སྐྱོ་ལྷང་ངེའི་ངང་ནས་གསོལ་བ་འདེབས།
སྐྱེ་ཚེ་རབས་ཀུན་ཏུ་འབྲལ་མེད་ཤོག
ས་འདི་སྲིབ་པ་ཁོལ་མོ་རྫོང་།
，



སྟག་རོང་ཆགས་པའི་རྫོང་མཁར་རེད།
ཕུ་ནུ་ཕ་ལུ་འཛོམ་ས་རེད། །
འཛོམས་ནས་གྲོས་ར་ཚོགས་ས་རེད།
བློ་ཡག་ཉེས་གཉིས་ཀྱི་སོ་མཚམས་རེད།།
ང་འདྲ་འདྲི་བཤད་མ་དགོས་པའི། །
འདན་ཁ་ར་བཟའ་ཡི་གསེར་མཚོ་མ།།
ཁ་ར་རྒྱལ་པོའི་སྲས་མོ་ཡིན། །
སྟོང་སྡེ་བཅོ་བརྒྱད་དཔོན་མོ་ཡིན།
གསེར་རྣ་དངུལ་རྣས་བརྒྱན་མི་ཡིན།
སྡེ་དཔོན་ཚང་མའི་གཅེས་ཕྲུག་ཡིན།
གཅེས་ཕྲུག་སྙིང་གི་ཐིག་ལེ་ཡིན།
སྟག་རོང་ཚང་གི་ཁྱིམ་གཞི་ལ།
ཐོད་པས་སྒོ་རྡུང་བྱས་ལེ་མིན།
ཉ་ཡུས་ཁྱི་བཀག་འོང་ལེ་མིན།།
ཨ་སྐྱིད་ནམ་མཁའི་སེང་ཞལ་དང་།
སྒེར་བློན་ཤེས་མཆོག་རབ་གསལ་གཉིས།
དཔོན་གཡོག་སོ་བདུན་སྒོ་ལ་བབ།
མཛོ་ཁྱུང་དཀར་བརྒྱ་ལ་ཇ་རྒྱབ་བརྒྱ།
ཇ་འཐུ་ལུང་མ་ཉམས་ཁྲུག་སེ་གདའ།
གཡག་རུ་རྒྱས་བརྒྱ་ལ་མར་རྒྱབ་བརྒྱ།
མར་ཀོ་ཁ་མ་ཉམས་ཁྲིག་སེ་གདའ།
ཁ་ར་རྒྱལ་པོའི་སྒོ་ལ་བཏང༌།
བུ་མོ་སློང་བའི་སློང་རྟེན་ཟེར།
96



ད་རུང་དེ་བས་མི་ཚད་པའི། །
གྲ་ཡག་སྟག་ལྤགས་དགུ་ཚན་དང་།
གསེར་དངུལ་གཉིས་ལ་བྲེ་འཇལ་བྱས།
འཇམ་པ་གཏམ་གྱི་མགོ་སྐོར་དང་།
རྩུབ་པོ་དམག་གིས་སྡིག་མོ་གཉིས།
བཤད་བཤད་མགོ་བསྐོར་བུ་མོ་བསླུས།
སྣ་ས་སྟག་རོང་བསུས་ལེ་རེད།
རྒྱབ་རྩ་ཕ་མས་བསྐྱལ་ལེ་རེད།།
ང་འགྲོའི་གདམ་ག་བྱས་ལེ་མིན།
ནང་གླིང་ནས་མ་སྲུ་མ་རྙེད་ཟིག
ཕྱི་རྒྱུ་ནས་རྒྱ་བཟའ་མ་རག་ཟིག
སྟག་རོང་རྒྱུ་མེད་མ་རེད་དེ། །
དཔོན་ཁྲོ་ལུའི་རྒྱུས་རྒྱ་ལོན་ལེ་རེད།
གཟིག་རོང་ཨ་ཞེ་འབུམ་མཚོ་ལ།།
གཟིག་འཕེན་དར་གྱི་ཐིག་ལེ་འཁྲུངས།
སྟག་གཟིག་གཞིས་ཁ་བསྡོམས་པའི་རྗེས།
འབུམ་མཚོ་མ་དབང་རྐྱེན་དབང་ཤོར།
ཁྲོ་ལུའི་ཁ་རྗེས་ཅི་ལ་དབང༌།
མ་ལུའི་སྲས་མོ་ལྷ་སྒྲོན་མར།
འགྲན་མེད་དཔའ་བོ་སྟག་འཕེན་འཁྲུངས།
སྟག་རོང་གཞིས་ལ་བསུ་རྩིས་དུས།
རྟ་ཕའི་མི་ཚོ་དཔོན་ལ་ཤོར།
གྱོད་དམར་ནག་འཁྲུག་ཆེན་འབྱུང་གྲབས་དུས།
༡
97
་་ །



ཨ་ཁུ་སྤྱི་དཔོན་རྒྱལ་པོ་དེས།
གླེང་གླེང་གཏམ་གྱིས་བཞག་དོན་ལ།
བུ་སྟག་འཕེན་སྙག་རོང་དབང་རྒྱུ་བྱས།
མ་ལུས་ཁྲོ་ལུ་མ་འདོད་དུས། །
མི་ཚོ་དཔོན་ལ་འཇོག་རྒྱུ་བྱས།
མོ་རིན་བདམས་དུས་ཉེར་ལྔ་ཐོབ། །
དེ་ཡང་སྤྱི་དཔོན་བཀའ་དྲིན་རེད།
འགྲོ་འདུག་སྤྱོད་ལམ་བྱ་བ་དེ།
བགྲངས་ན་ཉིན་གྲངས་འཛད་ས་མེད།
དེ་ནས་ཨ་ཁུ་སྟག་རོང་དཔོན།
བུ་རྒྱུད་སྟག་མོ་གཟིག་མོ་འདི། །
དགྲ་ལག་མ་བཞག་བཞུགས་རོགས་གྱིས།
གེ་སར་ལྷ་ཡི་རྒྱལ་པོ་ལ། །
དོ་བསྡོ་མ་བྱེད་འདུག་རོགས་གྱིས།
སྤྱི་དཔོན་རི་རྒྱལ་ལྷུན་པོ་ལ།
གཡོ་འགུལ་མ་བྱེད་བསྡད་ན་དགའ།
དེ་སྔ་ཉི་མ་ཡན་ཆོད་ལ།
ལན་ན་ཨ་ཁུ་ཁྱོད་རང་ལན།
མ་ཡུམ་འགོག་བཟའ་ལྷ་མོ་ལ།
ལྷ་སྲས་སྐུ་ལ་མངའ་བའི་དུས།
རྒྱ་བཟའི་རྒྱབ་གཉེར་ཨ་ཁུས་འཚོས།
བཤས་ན་ཤ་མེད་ཁལ་རྒན་གཅིག་
བཞོས་ན་འོ་མེད་འབྲི་རྒན་གཅིག
98



སྐྱ་ན་འགྲོ་མེད་རྟ་རྒན་གཅིག
བྲེག་ན་བལ་མེད་ལུག་རྒན་གཅིག
ཕུབ་ན་ཁོག་མེད་སྦྲ་རུལ་གཅིག
གཡོག་ཨ་སྡུག་ཡང་མཐའི་སྐལ་བ་ལྟར།
བཀའ་གཟུ་གཅོད་བྱེད་མི་ཁྲོ་ལུ་རེད།
ད་རུང་དེ་བས་མི་ཚད་པའི། །
ས་རྨ་སྨད་མི་མེད་ཡུལ་ལ་བཞུད།
མི་མེད་ཡུལ་ལ་ལྷ་སྲས་འཁྲུངས། །
འཇའ་དང་མེ་ཏོག་ཆར་པ་བབ།
ལྟས་བཟང་པོ་མིག་གིས་མཐོང་བའི་དུས།
སྟག་རོང་སྡོད་དུ་མ་ཚུགས་ནས།
རྨ་སྨད་ཡུལ་ལ་ལྟ་རུ་ཕྱིན། །
བུ་ལྟེ་དམར་གསོད་དུ་མ་ཐུབ་ནས།
མགོ་ཟངས་སྐྱོགས་འདྲ་ཞིག་བྱུང་ཉིན་མོ།
འཇམ་ཤུར་རེ་ཕོ་བྲང་མཁར་རྫོང་བཟུང་།
དམའ་ཞུམ་སེ་གཏམ་གྱི་རྡོ་ག་བཤད། །
བྱས་བྱས་ཁྲོ་ལུས་མི་དྲན་ནམ།
སྟོབས་རྫུ་འཁྲུལ་ཡོད་ན་མི་ངོམས་ན།
ཕམ་ཁ་ཁུར་དོན་ཅི་ལ་རེད།
ད་རུང་བྱས་བྱས་གླེང་ཚོད་མེད།
དེ་རྗེས་བར་གྱི་བཞག་ས་ལ།
ལྷ་ཡིས་ལུང་བསྟན་བྱུང་ཡིན་ཟེར།
འབྲུག་མོའི་སྐྲ་བདག་བྱེད་ཀྱིན་ཟེར།
99



སྐྱ་ལོའི་རྒྱུ་བདག་ཡོང་གི་ཟེར།
སྟོན་ཆེན་བཅོ་བརྒྱད་བཞག་དགོས་ཟེར།
དེ་མི་ཡོང་བུ་མོས་ཁ་ད་བྱས།
བཤད་བཤད་གཏམ་ལ་མ་ཉན་ནས།
ཁྲོ་ལུས་སྟོན་ཆེན་བཅོ་བརྒྱད་བཞག་
མཐའ་མ་ཕམ་ཁ་བཅོ་བརྒྱད་ཁུར།
ཡང་ཡང་མཐའ་ཤི་བཅོ་བརྒྱད་མྱང་།
ངོ་ཚ་མེད་པ་སྤྲེལ་རྒན་ངོ༌།
དཔའ་སྙིང་མེད་པ་ཝ་མོའི་བུ།
ཕྱི་ནང་ཡོངས་དཀྲུག་ཌ་རུ་མགོ།
མི་ཁྱོད་ལ་ཡོན་ཏན་སྤུ་ཙམ་མེད།
སྐུ་རྗེ་སེང་ཆེན་རྒྱལ་པོ་ལ།
དོ་བསྡོ་ཕོད་བཙུགས་དུ་མ་དེ།
བྱས་བྱས་བློ་ཡིས་སྐོར་རྫོགས་གྱིས།
རྨ་ཤེལ་བྲག་གཏེར་སྒོ་ཕྱེས་ཉིན་མོ།
བུ་སུ་རེད་དབྱེ་བ་དེ་ནས་གསལ།
ལུས་རྫུ་འཁྲུལ་རྩལ་ཁ་འབྱེད་ཉིན་མོ།
གོང་མ་ལྷ་དང་བར་མ་གཉན།
འོག་མ་ཀླུ་དང་དགྲ་ལྷའི་ཚོགས།
དཀར་ཕྱོགས་ལྷ་དང་ལྷ་མོ་ཡིས།
ཕྱག་དང་བསྐོར་བ་མཆོད་པའི་ཚོགས།
རོལ་མོའི་སྒྲ་ཡི་བྱེ་བྲག་རྣམས།
གནམ་ས་བར་སྣང་འུར་གྱིས་གང༌།
1OO



བདུད་དམ་སྲི་ཡིན་ཀྱང་དད་པ་འཚོར། །
འདྲེ་ཤི་བདག་ཡིན་ཀྱང་དབང་མེད་འདུ།
ཁྱོད་ཕུང་རྒན་དད་པ་མ་གཡོས་ན།
བདུད་དམ་སྲི་ནང་གི་ཡང་སྲི་རེད། །
ཁོང་འཛམ་གླིང་བོད་ཀྱི་ལྷ་སྐལ་རེད།
ནག་པོ་བདུད་ཀྱི་ཁ་གནོན་རེད།
དཀར་ཕྱོགས་བསྟན་པ་འཛུགས་མི་རེད།
ཚོ་དྲུག་གླིང་གི་རྒྱལ་པོ་རེད། །
འཛམ་གླིང་རུབ་ཀྱང་ཐུབ་ལེ་མིན།
སྟག་རོང་དཔོན་པོ་ཡུག་པོ་མཆུ།
སྡོད་རྒྱུ་ཡོད་ཚེ་མ་བསྡད་ན།
མཐའ་མ་རྟེན་དང་བྲལ་ངེས་རེད།
འགྲན་བྲལ་གེ་སར་རྒྱལ་པོ་དེས། །
ཙན་དན་ཁྲི་ལ་སྟག་ལྤགས་བཏིངས།
ཁུ་བོ་གཉིས་པོ་འདྲ་མཉམ་བཞག་
གླིང་གི་སྟོད་སྨད་དཔོན་གསུམ་དང༌།
སྟག་རོང་བུ་གསུམ་འདྲ་མཉམ་མཛད།
ཨ་ཙི་བཀའ་དྲིན་ཆེ་ལུགས་ལ།
ཁྱོད་འདྲ་བའི་སྐུ་རྒྱུད་མ་རྩུབ་གདའ། །
ཁོང་བླ་མ་སངས་རྒྱས་བྱང་སེམས་རེད། །
སྐྱབས་སྙིང་ནས་མཆིའོ་ཐུགས་རྗེས་ཟུང་།
སྐྱེ་ཚེ་རབས་ཀུན་ཏུ་འབྲལ་མེད་ཤོག།
ཨ་ཁུ་སྤྱི་དཔོན་རྒྱལ་པོ་དེ།
101



ཤེས་དང་དགོངས་དཔྱད་ཉི་མ་ཤར། །
དཔའ་དང་རྩལ་དྲུག་ཕུན་སུམ་ཚོགས།
ཀུན་གཞི་བརླང་བ་རི་རྒྱལ་འདྲ།
བུ་གསུམ་སྐུ་ན་ཕྲ་བའི་དུས། །
སྟག་རོང་བྱུས་ལ་མ་ཕན་མེད།།
ལོ་དགུ་ལྟ་ལོག་བྱེད་དོན་མེད།།
བྱས་ན་ཐུབ་པའི་རེ་བ་མེད། །
གནའ་མི་བོད་ཀྱི་གཏམ་དཔེ་ལ།
དགོན་པ་ཤོར་ཁའི་གྲ་ཆུང་དེ། །
རྩ་བའི་བླ་མར་དམ་ཚིག་ཉམས།
ནག་པོའི་དཀོར་ལ་གྲོང་ཡུལ་ཉུལ།
དེ་འཁོར་བ་མཐའ་མེད་ལྷུང་རྟགས་རེད།
ཕ་ཁྱིམ་ཤོར་ཁའི་བུ་ཕྲུག་དེས།
དྲིན་ཆེན་ཕ་མར་སྡང་ལྟ་བྱེད།།
རང་འདོད་ཆེ་བས་རྒྱ་གྲོང་ཉུལ།
དེ་མཐའ་གཞུག་སྤྲང་འཁྱམ་སྔ་ལྟས་རེད།
ཡུལ་སྡེ་ཤོར་ཁའི་དཔོན་ཆུང་དེས།
རྒྱལ་ས་ཆེ་ལ་འགྲས་ཡ་འཚོལ།
རྐུན་ཇག་གཉིས་ཀྱི་གཙོ་བོ་བྱེད།
ཡུལ་དང་སྲོག་ཤོར་སྔ་ལྟས་རེད། །
དཔེ་དང་དོན་གཉིས་ཁྲིག་ཁྲིག་རེད།
ཚིག་ཉན་ལོང་མེད་པའི་ཁོལ་རིལ་མགོ།
མིག་གོར་ལོག་སྡང་ལྟ་ར་ཕོ་མིག
102



མགོ་འགིག་རྐང་འཕུལ་ཐོ་ཞན་འདྲ། །
མཆིལ་ཞག་གདོང་ལ་བཏབ་ཞན་འདྲ།།
རུས་འདྲུད་རང་ཆུས་ཚོང་མི་ཁྱོད། །
ཤ་ལྡེར་ང་ལ་བརྒྱབ་ཞན་འདྲ།
ཁྱོད་སྟག་རོང་ཟས་སྐལ་ཆད་རྟགས་རེད།
ཚོ་ཆེན་སྟག་རོང་སྲས་བློན་ཚོ།
ཕ་ཁྲོ་ལུའི་བྱ་སྤྱོད་འདི་ལ་ལྟོས།
ང་གསེར་མཚོ་བསད་ཀྱང་འགྱོད་པ་མེད།
ཁོ་བླ་ཚོང་བསམ་བློ་བསྐོར་དང་དགའ། །
གདོང་བཙན་ཨ་ཕོ་དཔལ་འབྱོར་ལགས།
ཕ་ཁུ་བོ་སྨྱོ་བར་ཁ་ད་གྱིས།
སྨྱོ་གཅེར་རྒྱུག་བྱུང་ཉིན་བྱེད་བློ་མེད། །
ཅེས་གླུ་མཇུག་མ་རྫོགས་གོང་ནས་ཨ་ཁུ་སྟག་རོང་གི་ཡིད་ལ་མ་
འཐད་ཅིང་གནོང་སྐྱོན་གྱིས་གཟེར་ཐོག་གྲི་མདུང་བཙུགས་པ་ལྟར་
བཟོད་བསྲན་མ་ཐུབ་ནས་མིག་ལོག་ སྡང་ལྟས་གོ་འགིག་ད་ལྟ་ ་་་
དགོས། བེར་སེར་པོ་ཕྱི་ལྡབ་བརྒྱབ། དངུལ་གྱི་སྡེར་མོ་སྦྲགས་མ་
གསེར་ མཚོའི་ བྲང་ དཀྱིལ་ དུ་ བརྒྱབ་ ནས་ ཧར་ གྱིས་ ལངས་ ཤིང་།
ཚོམས་ཆེན་ཀ་བའི་ལོགས་ན་རལ་གྲི་ཞིག་ཡོད་པ་ཤུབས་སྦྲགས་ཁྱེར་
ཏེ་གསེར་མཚོའི་ཐོག་ཏུ་མཆོངས་བྱུང་བ་དང་། གཟིག་འཕེན་གྱིས་
དེ་མ་ཐག་ཨ་ཁུའི་ལག་པ་ནས་དམ་དུ་བཟུང་བ་དང་ལྷན། ཉ་ཚ་
ཤིན་ཏུ་ཐུགས་རྒྱལ་བཞེངས་ཏེ་ཡབ་ སྟག་རོང་གི་ལག་ནས་གྲི་ཚུར་
འཕྲོག་སྟེ་གྲིའི་ཤུབས་ཁ་སྤར་ནས་གླུ་ཐུང་འདི་བླངས་སོ། །
ཨོཾ་མ་ཎི་པདྨེ་ཧཱུྃ།
103



་
ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད། །
ལ་ལ་ངག་གི་འགུགས་ལུགས་རེད།
དགྲ་བླ་ཝེར་མའི་ལྷ་ཚོགས་རྣམས།
གསོལ་བ་འདེབས་སོ་སྡོངས་གྲོགས་མཛོད། །
ཕ་དང་ཡུལ་དང་ང་རང་གསུམ།
འདྲི་བ ཤད་མི་དགོས་ཀུན་གསལ་རེད།
དེ་ནས་ཚུར་ཉོན་སྟག་རོང་དཔོན། །
དྲིན་ཆེན་མ་ལུའི་བཤད་ཚིག་དེ།།
འཁྲུལ་མེད་གསེར་གྱི་ཐིགས་པ་རེད།
གླིང་རྗེ་གེ་སར་ལྷ་སྲས་དེ། །
དཀར་ཕྱོགས་ལྷ་ཡི་སྲོག་ཤིང་རེད། །
སངས་རྒྱས་སྟོང་གི་ཐུགས་སྲས་རེད།
བདུད་དང་རུ་ཏྲའི་ཁ་གནོན་རེད།
སྐུ་ལ་རྫུ་འཕྲུལ་ཡོད་མི་རེད། །
ཨེ་ཡོད་ཁྲོ་ལུ་དཔོན་གྱིས་ཤེས། །
སྐུ་ལ་བསྡོ་བསྡོ་འགྲས་འགྲས་དེ།
ཁྱོད་མི་དགོས་ང་ཡི་བློ་ལ་གསལ།
གསུང་ལ་སྐུར་བ་བཏབ་བཏབ་དེ། །
བརྩིས་ན་གྲངས་ཀྱིས་ལོང་ས་མེད།
བརྩིགས་ན་ཨ་སྔོན་དགུང་དང་མཉམ།
སེམས་ཀྱི་ལོག་ལྟ་དྲན་འཁྲུལ་དེ།
བར་སྣང་ཐལ་རླུང་བཞིན་དུ་འཚུབ།
104



མི་ཁྱེད་ལ་ཡོན་ཏན་ཏིལ་ཙམ་མེད།
དེ་ཨེ་ཡོད་གླིང་དཀར་ཁྲ་མོས་གསལ།
ཨ་ཁུ་སྤྱི་དཔོན་རྒྱལ་པོ་དེ། །
བེ་རོ་ཙ་ནའི་རྣམ་འཕྲུལ་རེད།
གླིང་དཀར་ཐོག་མའི་གཞི་མ་རེད།
ཕུ་ནུ་ཀུན་གྱི་རྟེན་ཕུར་རེད།
ཡོད་ན་དེ་ཡོད་སྤྱི་དཔོན་རེད།
མེད་ན་དེ་མེད་སྤྱི་དཔོན་རེད། །
དོ་བསྡོ་སྣང་བ་འཁྲུལ་ལུགས་ལ།།
ཡང་བསྡོ་ཆག་སྒོས་དེད་ལུགས་ལ།
ཁྲེལ་མེད་གཞུང་མེད་སྤྲེལ་རྒན་ངོ༌། །
ཆོས་ལ་རྒྱབ་འགལ་རུ་ཏྲ་དངོས།
ཁ་སང་སེང་འབྲུག་སྟག་རྫོང་དུ།
རྟེན་བདུན་མཆོད་ཐེབས་དགེ་རྩ་བསྔོས།
ཕ་ཁྲོ་ལུས་འ བྲི་བཅུ་ར་ལུག་བཅུ།
གཏམ་དེ་བྱས་ཕུ་ནུས་ཧ་བགད་ལྡིར།
ངོ་ཚ་མེད་པའི་ཁྱི་རྒན་མགོ།
ང་སེར་སྣའི་མདུད་པས་མ་བཅིངས་ཏེ།
ཕ་བུ་འཛིང་རྩོད་འབྱུང་གིས་དོགས།
ཕྱི་དགྲ་བོའི་རྩེ་ནས་ཕྱག་རྒྱ་བཅས།
ཟི་མའི་བློན་ལ་ཕྱི་ནང་བསྒྱུར།
དེ་དུས་ལོ་རྒྱུས་ང་རང་གསལ།
ནང་བཟའ་ཚང་སྟེང་ལ་དཔའ་རྔམ་ཅན།
1O5



བཟང་ལ་ཕན་མེད་སྟག་རོང་དཔོན། །
ངན་ལ་ལན་མེད་བུད་མེད་ངོ་།
མི་ཁྱོད་ཀྱི་ལོ་རྒྱུས་གླེང་ཉན་མེད།།
ཕོ་བླ་ཚོང་མཁན་དེ་མེད་ན་སྤྲོ།
དེ་རིང་ཉ་ཚས་གྲི་ངར་དྲངས།
གཏམ་རྒྱུད་འཛམ་གླིང་ཁྱབ་ལེ་བཟོ།
སང་ཉིན་བླ་མ་སེང་ཆེན་གདན།
སྙིང་ནོར་རྒྱུ་ཡི་བརྒྱ་འབུལ་བྱེད།
སྟག་རོང་ཐར་པ་ཐོབ་ལེ་བྱེད། །
ལས་དེ་ལས་མ་གཏོགས་བྱེད་རྒྱུ་མེད།
ཚིག་ཁ་ཙམ་མ་ཡིན་མིག་གིས་ལྟོས།
ཅེས་གླུ་དེ་མཇུག་མ་རྫོགས་གོང་ནས་ཨ་ཁུ་ཤིན་ཏུ་སྐྲག་ཡོད་
པས་ གླུ་མཇུག་རྫོགས་མ་ཐག་ཉ་ཚས་ གྲི་ཤུབས་ནས་ཕྱུང་སྟེ་ནམ་་་་་
མཁར་འཕྱར་བ་དང་ལྷན་དུ་ཁྲོ་ཐུང་གཟིག་འཕེན་གྱིས་བར་ཕྱེས་ནས་
འཇུས་ཡོད་པ་ཕྱིར་འཐེན་བྱས་ཏེ་གཟིམ་ཕུག་གཡུང་དྲུང་དགའ་་་
འཁྱིལ་ནང་དུ་ཕྱིར་ལྟས་མེད་པར་འཛུལ་ནས་མཚལ་སྒོ་དམར་པོ་ཕྱི་
ནང་གཉིས་ཀྱིས་སྒོ་བཅད། ཨ་ཁུའི་རྒྱབ་རྩ་གདོང་བཙན་གྱིས་བྱས་
ནས་ཉ་ཚ་དང༌། གདོང་བཙན་གཉིས་གླུ་ཤག་རེ་གཉིས་ཙམ་ཡོད་
རུང༌། སྟག་འཕེན་གཟིག་འཕེན་གཉིས་དང་ཆེ་དྲག་ཀ་བཞི་དཔོན་
དང་བྱ་ཆེན་ཁང་ལེ་སོགས་ཀྱི་བར་དབྱེ་ནས་དེ་ཉིན་འདུན་གྲོས་དེ་
ཙམ་ལ་གྲོལ། དེ་ཡིས་རྐྱེན་བྱས་ ཕྱི་ནང་ ཁ་ར་བཟའ་དང་ཉ་ཚ་་་
གཉིས་དྲེའུ་བཅོ་ལྔ་ལ་ཡོ་བྱད་དང་བཟའ་བཅའ་བཀལ་ནས་འཁོར་
གཡོག་བདུན་དང་བཅས་གཟིག་ལུང་གི་དབེན་རི་བཀྲ་ཤིས་རྩེ་ལུང་དུ་
106



ཕེབས། དེ་ནས་ཞག་གསུམ་གྱི་ཉིན་སྟག་འཕེན་དང་གཟིག་འཕེན་
གཉིས་ཀྱི་ཐུགས་རྒྱུད་དཀར་ཕྱོགས་ལྷས་བསྐུལ་ཏེ་མི་དབང་སེང་ཆེན་
མཇལ་བར་འགྲོ་འདོད་པ་ཞིག་བྱུང་ནས་ཐུགས་གྲོས་འགྲིག་སྟེ་དྲེའུ་
དགུ་ལ་ཡོ་བྱད་བཀལ་ཏེ་དཔོན་བློན་ལྔ་བྱས་ཏེ་ཕེབས་ནས་སེང་་་་
འབྲུག་སྟག་རྫོང་དུ་སྐུ་མཆེད་བརྩེ་ཞིང་མཐུན་པར་བཞུགས་ཀྱང་ཕ་
སྟག་རོང་གིས་འདུན་གྲོས་ཟེར་བ་རྒྱལ་མཆོག་གེ་ སར་མདུན་ཞུ་མ་
སྤོབས། རྒྱལ་མཆོག་གིས་ ཟག་མེད་མངོན་མཁྱེན་གྱིས་གཟིགས་་་
ཀྱང་ཤར་བདུད་གདུག་པ་སྤུན་བདུན་འདུལ་བའི་དུས་ལ་བབ་པ་
མཁྱེན་ནས་ཅི་མ་གསུང་། དེ་ཡི་དུས་སུ་ཨ་ཁུ་སྟག་རོང་རྒྱལ་པོ་དེ་
ཉིན་གསུམ་ལ་རིག་པ་གཏན་ལ་མ་ཕབ་མཚན་གསུམ་རྨི་ལམ་མ་ཟིན། །
དཀར་ཕྱོགས་ལྷ་ཡིས་བློ་ཁ་བསྒྱུར་ནས་སེམས་རྒྱུད་ཀྱི་ཞེ་སྡང་མ་ཞི་
བར་ཅི་དྲག་བསམ་བློ་བཞི་གསུམ་བཅུ་གཉིས། བློ་རྩེ་ཉི་ཤུ་རྩ་ལྔ་
བཀོད་པའི་མཐར། སེར་པོ་ཧོར་ལ་ བཅར་ན་བཤན་ པ་ རྒྱལ་ པོ་
དང༌། རྒྱ་ཚ། སྲས་ལྷའུ་སོཌ་གཉེན་ཉེ་ཡིན་པས་མཐའ་མཇུག་མི་
ལེཌ། འཇང་ནི་རྒྱུས་རྒྱ་ཡེ་མི་ཆེ། ཟི་མ་རོང་ཆོན་གི་ནང་ན་ས་
བཙན་གཤིན་རྗེའི་གྲེ་བ་འདྲ་བའི་ནང་གླིང་མུ་པའི་དགྲ་ཡ་མཐུ་དང་
རྩལ་ནུས་ཆེ་བ། དངོས་ཡོད་མི་དང་དངོས་མེད་འདྲེ་ཤར་བདུད་
གདུག་པ་སྤུན་བདུན་ཟེར་བ་དང་གཙོ་བོ་མི་ཉག་གཡུ་རྩེ་རྒྱལ་པོ་ཇག་
ལ་ཆས་པའི་ལམ་ཁར་བདུད་མོ་དང་འཕྲད་ནས་རང་ཡུལ་དུ་མ་ལོག་
པར། དེར་ས་བཙན་བཟུང་ནས་ཨར་ཇག་གི་གྲོང་ཚོ་དུ་མ་ཆགས་
ཡོད་ཅིང༌། ཨར་ཇག་ཁ་ཤས་ཀྱང་ངོ་ཤེས་མཐུན་ཟབ་ཆེ། དེར་
ཕྱིན་ན་ཕྱི་ནང་གཡོ་བསྒྱུར་གྱིས་མུ་པ་དང་སྤྱི་དཔོན་ལ་དགྲ་ཐུབ་པ་
ཐག་ཆོད་བསམས་ཏེ་གདོང་བཙན་དང་། ཡ་ཐོད་ཐར་པའི་ཟོར་སྣ།
107



རྒུ་རུ་བུ་ཡི་ཁེར་རྒོད། རྨུག་བཙན་སྙོབ་པ་ལག་རིང༌། ཉི་ལྗི་བུ་ཡི་
ལྷུན་གྲུབ། སྤྱང་ལོ་བུ་ཡི་རྗེས་མེད། བྱ་མ་བུ་ཡི་འུག་མིག་སོགས་
བློ་མཐུན་པ་རྣམས་ནང་དུ་བོས་ནས་དེ་ལུགས་ཀྱིས་རྒྱུས་རྒྱུ་དང་བྱེད་
སྤྱོད་ལ་ཨ་ཁུ་བློ་ལམ་བསྟན་པས་ལ་ལ་བདུད་ཀྱིས་བསླུས། ལ་ལ་
ལས་རླུང་སྔོན་སྨོན་དབང་གིས་བློ་མཐུན་ཏེ་འགྲོ་བའི་གྲབས་ལ་བརྩོན་
ཏེ་གོང་རྣམས་ཁྱིམ་དུ་ལོག་སྟེ་རང་རང་ལ་མོས་པ་དང་། བློ་འཁེལ་
བ་རྣམས་དང་བརྩོན། ཕལ་ཆེ་བ་ལ་གསང་རྒྱ་དམ་པོ་བྱས། ཞག་
གསུམ་སོང་བ་ན་སྟག་རོང་གི་ཆེ་དྲག་རྣམས་དང་གཞན་གཡོག་རྣམས་
རྨ་ ལྷ་ རིའི་མགུལ་ལམ་རིང་མོ་ནས་བསྒུགས། དེའི་ནུབ་མོ་སྲོད་
འཁོར་ཕག་གི་དུས་དྲེའུ་སུམ་ཅུ་ལ་རྒྱུ་ནོར་ཤིན་ཏུ་རིན་ཆེན་རྣམས་
བཀལ་ནས་ ཨ་ཁུ་དང་། གདོང་བཙན་གཉིས་ཀྱིས་འཁོར་གསུམ་
བསྐོར་ཏེ་གཡོག་འཁོར་དང་བཅས་བློ་ཐེ་ཚོམ་མེད་པར་ཆས་ནས་སྔོན་
རྗེས་བསྡོམས་པས་རྟ་པ་བཞི་བཅུ་ཞེ་གསུམ་དང་དྲེའུ་ཁྱོན་བསྡོམས་
བདུན་ཅུ་དོན་གཅིག་ལ་བཀལ་ཏེ་ཨ་ཁུའི་ངག་བློ་བཞིན་ཉིན་མཚན་
སྒོ་སྦྲེལ་སོང་བས་ཉིན་ཞག་ལྔའི་ནང་ཟི་མ་རོང་འགག་གི་གཡས་ལུང་
རྫ་བྲག་དར་དམར་གྱི་ཡོལ་བ་འདྲ་བ་བྲག་རྩེ་མདའ་སྟོང་འདྲ་བའི་
བར་ན་ ཕ་ ཝང་ནག་པོ་ མི་ ལྤགས་བརྒྱངས་འདྲ་ ཡོད་ པའི་ནང་ན།
བདུད་ ཀྱི་ སྒོ་ སྲུང་ བུད་ མེད་ གཅེར་ བུ་ གླ་ བ་ བཞོན་ པ་ ཞིག་ དང༌།
ཡང་བུད་མེད་དམར་མོ་བྱ་གླག་ནག་པོ་བཞོན་པ་གཉིས་ཡོད་པ་་་
གཉིས་ཀས་སྐད་སྒྲ་ཆེན་པོས་བོད་ཀྱི་ས་འབུ་མགོ་ནག་བྱུང་། ཨ་ཁོ་
ཙཱ་གིང་གཉིས་མགྱོགས་པར་ཤོག་ཟེར་བ་ལན་གསུམ་བོས་པ་དང་ལྷན།
ཨ་ཁུ་དཔོན་བློན་རྣམས་རྟ་ལས་བབ། སྙིང་འདར་སིལ་སིལ་གྱི་ངང་
ཨ་ཁུ་ན་རེ། ཚེ་རིང་བུད་མེད་ལོ་བརྒྱ་མ། དགྲ་གཉེན་གཉིས་པོ་
108
_AR



མ་ནོར་དགོས། གཉེན་ཟེར་བ་ཨ་ཁུ་སྟག་རོང་ཡིན། ཁོང་མི་ཉག་
གཡུ་རྩེ་རྒྱལ་པོ་ལ། ཨོ་ཆུང་ངུའི་དུས་ནས་འདྲིས་ཟབ་ཆེ། དོན་
གལ་ཆེན་མཇལ་དུ་ཡོང་བ་ཡིན། རྔམ་འཇིག་ངེད་ལ་སྟོན་དགོས་
མེད། ལ་སོ་སྲུང་བའི་དྲིན་ཆེན་མོ། ད་རེས་སྣ་བོ་བྱེད་རོགས་གྱིས།
གསེར་དངུལ་གཉིས་ཀྱིས་བརྔན་པ་བྱེད་ཅེས་སྨྲས་པས། སོ་སྲུང་བྱ་
མ་བྱི་མགོ་དང་། བྱ་གླག་སྡེར་མཆུ་མ་གཉིས་ཀྱི་བསམ་པ་ལ་དགྲ་
དྭོགས་པ་བྱེད་པ་གླིང་ས་འབུ་མགོ་ནག་རེད་ཟེར་ཨ་ཕོས་ཟེར་བ་ཐོས།
དེའི་ཡུལ་ནས་འོང་བ་ཡིན་ཟེར་བས་མ་ བཟང་སྙམ་ནས་བྱ་མ་བྱི་་
མགོས་སོ་སྲུང་རྒྱུ་དང་བྱི་ནག་སྡེར་མཆུ་མས་གཞིས་སུ་གཡུ་རྩེ་རྒྱལ་ལ་
འཕྲིན་སྐྱེལ་རྒྱུར་ཐག་བཅད་དེ་བྱ་ནག་བཞོན་ནས་འཕུར་ཐལ། སོ་
སྲུང་བྱི་མགོ་མས། བུད་མེད་མཛེས་སྡུག་དང་ལྡན་པ་ཞིག་ལ་བརྫུས་
ཏེ། ཁྱོད་རྣམས་དེར་ཅུང་སྡོད་དང་ངེད་ཀྱི་མགྲོན་སླེབས་ཡོང་ཟེར་
བས། ཁྲོ་ཐུང་དཔོན་བློན་རྣམས་བྲག་མདའ་སྟོང་འདྲ་བའི་ཚུར་
ནང་ལ་རྟ་དྲེལ་གྱི་རྒྱབ་ཆ་ཕབ་སྟེ་ཇ་བསྐོལ་ནས་བསྡད། ཁྲོ་ཐུང་
དང༌། བུད་མེད་སོ་སྲུང་གཉིས་གླུ་ལེན་རེས་འགའ་ཡོད་ཀྱང་ཉོབ་
དོགས་ཀྱིས་བཞག ཁྲོ་ཐུང་ནས་བུད་མེད་དབང་སྡུད་ཀྱི་སྔགས་
བརྒྱབ་པས་ཁྲོ་ཐུང་ལ་མོ་ཁོང་ཁྲོ་དང་དོགས་པའི་ སེམས་མེད་པར་
མགུ་བའི་སེམས་སུ་གྱུར། ས་བཙན་བྲག་དམར་ལྕགས་རི་འདྲ་བའི་
དཀྱིལ་སྤང་ནགས་འདྲེས་པའི་རི་ཆེན་བཅུ་གསུམ་དང༌། རི་ཆུང་
བརྒྱ་དང་རྩ་བརྒྱད། རི་ཆེན་རེ་ལ་མཚོ་ཆེན་རེ། དེ་ཡི་གཞི་དཀྱིལ་
ན་བྲག་དམར་ལྷ་སྲིན་སྡེ་བརྒྱད་འདུ་བའི་ཕུག་པ་ཡངས་ཤིང་རྒྱ་ཆེ་བ་
རྡོ་རྗེ་འཁོར་ལོ་སྡོམ་པའི་གནས་ཡིན་ཀྱང་། ： བར་སྐབས་མི་མིན་ལྷ་
་ འདྲེས་བདག་ཏུ་བཟུང་། གླིང་ཆོས་ལ་འཕེན་གྱི་སྐུ་དུས་སུ་སྲིན་མོ་
： 109



ཞིག་ལ་ཀླུ་སྲིན་ཁམས་ཀྱི་བྱ་ཐུལ་ནག་པོས་འཁྲིག་པས་ཀླུ་ནག་ཕྱོགས་
མི་དང་མཐུན་པ་ཞིག་སྐྱེས། མ་དེ་དང་བསྡེབས་ནས་བུ་རྒྱུད་བདུད་
རིགས་མང་དུ་འཕེལ། ཀླུ་ཡིས་རིགས་ལས་ཆད་སྟབས་ལོངས་སྤྱོད་
ནོར་རྫས་དུ་མ་འཛོམས། མི་མིན་ལྷ་འདྲེའི་རྒྱུད་ལས་ཆད་སྟབས་ཆོ་
འཕྲུལ་ཡང་ལྡན། །
དེ་ནས་ཕ་སྤྱི་དཔོན་གྱིས་གླིང་ལ་དབང་བསྒྱུར་བའི་དུས་སློབ་
དཔོན་པདྨ་འབྱུང་གནས་ལ་དཔལ་གྱི་བསམ་ཡས་ནས་ལྟ་བ་ལོག་པ་
ཕོ་གྱོང་གཟའ་འམ་དམར་རྒྱུན་མ་དེ་སྔོན་སྨོན་ལོག་པའི་ལས་འཕྲོས་
ཀླུ་སྲིན་བདུད་ཀྱི་རིགས་རྒྱུད་ལ་སྐྱེས་ནས་ལུས་རྩལ་སྟོབས་དང་ལྡན།
མིང་ལ་ཡང་ཡིད་འཕྲོག་དབང་བྱེད་མ་ཐོགས། ཁྲག་ལ་རྡུབ་ཅིང་།
ཤ་ལ་དགའ་བ་ཐམས་ཅད་དེ་ཡི་དབང་དུ་གྱུར་ཏེ་སྨད་འཚོང་ཀུན་ཏུ་
རྒྱུ་ལ་ལྟར་མི་དང་ལྷ་འདྲེ་ ཐམས་ ཅད་འདུས་ནས་ སྡིག་མོ་ཆེ་དེ་ལ་
འཁྲིག་པ་ན། སྨོན་ལོག་དམ་སྲི་བདུན་གྱི་སྐྱེ་བ་དུས་གཅིག་སྒོ་ང་
ནག་པོ་བདུན་བདུད་ཀྱི་ཉི་མ་ནག་པོའི་དུས་ས་སྲོད་ཕག་གི་དུས་སུ་
སྐྱེས། ཞག་བདུན་གཉིས་ལོན་པའི་དུས་ཁ་བྱེ་བ་ན་མི་ཕོ་སྔོ་ནག་
དམར་ལྗང་སེར་དཀར་དྲུག་དང་བུད་མེད་དམར་མོ་རལ་དམར་ཅན་
ཞིག་སྐྱེས་པ་ན་ཆེ་བ་སྔོན་པོ་ཀླུ་མགོན་ཞེས། ཀླུ་སྲིན་དམ་ཉམས་བུ་
ཞིག་ཡིན། ནག་པོ་ སྟོང་བདུད་ལན་མེད་ཟེར། དམ་ཉམས་་་་་
བདུད་ ཀྱི་བརྫུས་བུ་ ཡིན། དམར་པོ་བཙན་ སྐྱ་ འབུམ་ ཐུབ་ ཟེར།
ཉམས་པ་བཙན་གྱི་བརྫུས་བུ་ཡིན། ལྗང་གུ་ཤེད་ཆེན་ཡ་མེད་ཟེར།
ཉམས་པ་རྨུ་ཡི་བརྫུས་བུ་ཡིན། སེར་པོ་མི་རྒོད་ཡ་མེད་ཟེར། དམ་
ཉམས་རྒྱལ་པོའི་བརྫུས་བུ་ཡིན། དཀར་པོ་ཤེལ་གྱི་ལག་རིང་ཟེར།
ཉམས་ པ་ ཐེའུ་ རང་ འཕྲུལ་ བུ་ ཡིན། ཐ་ཆུང་བུ་ མོ་ ཁྲག་ རལ་མ།
110



ཁམས་གསུམ་དབང་སྡུད་སྲོག་བདག་མོ། ཅི་ཡང་བརྫུ་བའི་སྟོབས་
ཀྱང་ལྡན། ལོ་རྒྱུས་རིམ་པ་བཞིན་དུ་གསལ། ཞེས་དུས་གཅིག་ལ་
ཤར་བདུད་གདུག་པ་སྤུན་བདུན་སྐྱེས་ནས་རིང་དུ་མ་ལོན་པར་ནག་
ཕྱོགས་ཀྱི་ལས་ལ་ཐོགས་མེད་དུ་བརྩོན་ཏེ། རི་དྭགས་སྣ་ཚོགས་དང་
ཆུ་ནང་ཉ་ སོགས་བསད་དེ་ཤ་ལ་ལོངས་སྤྱད། འཇིག་རྟེན་གྱི་སོ་
ནམ་མི་མིན་བདུད་སྲིན་གྱིས་བསླབས་པ་རྣམས་ལོ་རེ་བཞིན་དར་རྒྱས་
སུ་སོང་། མི་ཉག་གཡུ་རྩེ་རྒྱལ་པོ་ཞེས་པ་ཤར་གྱི་བདུད་ཆེན་ཞིག་
ཡིན་པ་དེས་མི་ཉག་ཡུལ་ལྗོངས་རྒྱལ་ས་འཛིན་པའི་དུས། སྤུན་ཟླ་
ལྷའི་རྣམ་འཕྲུལ་མེ་སྟག་ཆོས་ཀྱི་དབང་ཕྱུག་དང་སྤྱོད་པ་མ་མཚུངས་
པས་དཀར་ཕྱོགས་ལྷས་བློ་ཁ་བསྒྱུར་ཏེ་ཧོར་བདུད་གུར་དཀར་དང་།
བྱང་བདུད་ཀླུ་བཙན་སོགས་ལ་བོད་ལྗོངས་དབང་དུ་བསྒྱུར་ ཐབས་
བཀའ་ གྲོས་ ལ་ བརྩོན་ བསམས་ ནས་ རང་ གཡོག་ བཅུ་ གསུམ་ ཁྲིད།
གསེར་དངུལ་ནོར་བུའི་རིགས་དང་དར་ཟབ་སོགས་དྲེལ་རྒྱབ་ལྔ་བཅུ་
བཀལ་ཏེ་ཟི་ཆིམ་གླིང་ནས་བརྒྱུད་དེ་ཟི་རོང་ལ་སླེབས་སྐབས་ཐ་ཆུང་
བུ་མོ་ཁྲག་རལ་མ་དང་འཕྲད་ནས་ རྩལ་འགྲན་ གླུ་ལེན་ སོགས་བྱས་
མཐར་ཕན་ཚུན་གཉིས་ཀ་མགུ་སྟེ་ཉམས་པ་བདུད་ཀྱི་རྒྱལ་པོར་མངའ་
གསོལ། ཁྲག་རལ་མས་བཙུན་མོ་བྱས། བྲག་དམར་ལྷ་སྲིན་འདྲ་
བའི་ ཕུག་པའི་ནང་ལོགས་སུ་བདུད་མཁར་འཇིགས་ སུ་ རུང་ བ་་་་་
བརྩིགས་ནས་གཡུ་རྩེའི་རྒྱལ་ས་ཞེས་མིང་བཏགས་པ་དང་ལྷན། ཕོ་
བྲང་གི་ཕྱི་རོལ་བྲག་རྩར་དུག་མཚོ་ཞིག་འཁྱིལ་བ་དེ་ལ་ལྷན་སྐྱེས་ལྷ་
བདུད་ ཀྱི་བླ་ གནས་ ཆགས། བདུད་ སྡེ་ སྟོང་ སྐོར་ གཅིག་ ཆགས།
ཨར་ཇག་གི་གཙོ་འཛིན་བྱས་ཏེ་དགེ་བ་ཁྱད་དུ་བསད་དེ་ཁྲ་མོ་གླིང་དུ་
ཨར་ཇག་ཐེངས་གསུམ་བརྒྱུགས་ནས་ ཡབ་སེང་བློན་ ལ་ རྒྱ་ གཟའ་་་
11 1



བསུས་ནས་ལོ་གསུམ་མཚམས་དཔའ་རྒྱ་ཚ་འཁྲུངས་པའི་ལོར། མུ་
པ་ཚང་གི་ལྷའུ་འོད་གསལ་གྱིས་གཙོས་མི་བཅུ་ཕྲག་བསྒྲིལ་ཏེ་རྟ་ནོར་
སུམ་བརྒྱ་མ་ཟིན་ཙམ་ཤོར། ཕ་ཁུ་སྤྱི་དཔོན་དཔོན་བློན་ལྔ་ར་་་་
མདར་ཕྱིན་པས། བདུད་བློན་མི་རྒོད་ངོ་དམར་གྱིས་གཙོས་དེ་དྲག་
མི་ལྔ་ཤ་ལན་དུ་ལོག དེ་རྗེས་ཁྲོ་ཐུང་ཚང་ལ་དམར་པོ་བཙན་སྐྱ་
འབུམ་ཐུབ་ཀྱིས་གཙོས་ཨར་ཇག་བཅོ་ལྔ་བྱུང་བ་ཁྲོ་ཐུང་གིས་ཕྱི་ནང་
བསྒྱུར་ཏེ་སྤྱི་དཔོན་སྟོད་གནས་མཇལ་ལ་ཕེབས་ནས་མ་བཞུགས་པའི་
ཤུལ་ལ་ཇག་སྣ་ཁྲིད་དེ་མཛུབ་མོས་བསྟན་ཏེ་སྤྱི་དཔོན་ཚང་གི་ནོར་
ཕྱུགས་ལྔ་བརྒྱ་ལྷག་དང་རྒྱུ་ནོར་འཕྲོག་བཅོམ་ཤོར། དེ་རྗེས་ཁྲོ་ཐུང་
དང་མེ་སྟག་གཡུ་རྩེ་གཉིས་རྨ་ཨ་གནམ་བར་མར་འཕྲད་སྐབས་སྟག་
རོང་དཔོན་གྱིས་དགྲ་ལ་ངོ་བསྟོད་ཀྱིས་སྐུ་རྗེ་འཁྲུངས་པའི་ལོར་གླིང་
སྟོད་སྨད་བར་གསུམ་གྱི་ནོར་ཕྱུགས་ སུམ་བརྒྱ་ལྷག་ཙམ་འདེད་དུ་
བཅུག་པ་སོགས་བྱས་སོ། དེ་ནས་བྱ་ནག་སྡེར་མཆུ་མ་དེ་ཆུ་ཚོད་
གཅིག་ནས་གཡུ་རྩེ་རྒྱལ་པོའི་མདུན་དུ་སླེབས་ཏེ་བོད་ཀྱི་ས་འབུ་མགོ་
ནག་གི་ནང་ཚན་གཉེན་ཨ་ཁུ་ སྟག་རོང་ཡིན་ཟེར་བའི་མི་ཞིག་གིས་
ཁོང་མེ་ཉག་གཡུ་རྩེ་རྒྱལ་པོ་དང་ལོ་ཆུང་ངུའི་དུས་ནས་འདྲིས་ཟབ་ཆེ།
དོན་གལ་ཆེས་མཇལ་དུ་འོང་བ་ཡིན་པས། ད་རེས་སྣ་བོ་བྱེད་་་
རོགས་གྱིས་ཟེར་བ་ལ། ངེད་གཉིས་ གྲོས་བྱས་ནས་ང་ཆ་འཕྲིན་
འབུལ་དུ་འོང་བ་ཡིན། མོས་འཕྲང་སྲུང་ནས་བསྡད་ཡོད་ཟེར་བས་
མི་ཉག་གཡུ་རྩེའི་བསམ་པ་ལ། ཨ་ ཁུ་ སྟག་རོང་ཟེར་བ་ གླིང་གི་་
དཔོན་པོ་ཡིན་སྐད། དེ་རྗེས་མ་ངན་འགོག་ཚས་ན་ནིང་སྟག་རོང་
ཁྲི་ལས་ཕབ་ཟེར་ཉུལ་མ་ཚོས་བཤད་སྲོལ་འདུག་པས་བདེན་པ་འདྲ།
དོན་གནད་ཅན་ཞིག་ཡོད་པར་ངེས་བསམས་ནས་གཏམ་མི་མང་ཉུང་
112
，



ཙམ་ཞིག་དྲིས་ནས་རྒྱལ་པོ་ཁོ་རང་འགྲོ་རྒྱུར་ཐག་བཅད། འཁོར་དུ་
དམར་པོ་བཙན་སྐྱ་འབུམ་ཐུབ་དེ་ཡང་སྔར་འདྲིས་ཆེ་བས་ཨེ་རེད་ལྟ་
རུ་འགྲོ་ཟེར། མི་ཉག་གཡུ་རྩེ་རྒྱལ་པོ་དེ། མི་སྔོན་གོ་མཚོན་སྔོན་
པོ། གཡུ་ཡི་རལ་པ་ཉི་ལེ། མཐིང་གི་སྨ་ར་ཁྱུགས་སེ། ལུས་བོང་
ཆེ་ཐང་ཤིང་ཙམ་ལ། དུག་གི་རླངས་པ་འཐུལ། རྟ་ནག་འབྲོང་
འདུར་རླུང་གཤོག་ལ། སྲིན་པོ་ཕོ་མོའི་ ཐོད་སྒ་བཙུགས། སྲིན་
ལྤགས་གསར་རྙིང་གི་ནང་གཟར། གོང་ཐག་གློ་ནག་སྦྲུལ་སྔོན་ལ་
བྱས་པའི་གོང་དུ་ས་གཞི་ཡོམ་ཡོམ་ཤིག་ཤིག་བྱས་ཏེ་བསྐྱོད་པ་དང་
ལྷན་བཙན་སྐྱ་དམར་པོ་དེ་མི་དམར་གོ་མཚོན་དམར་པོ་དམར་གཏོར་
ཁྲག་གིས་བྲན་འདྲ་ཁྲག་གི་ཁ་ཆུ་ ཐར་རེ། ཤུ་སྒྲ་སིལ་ཆོམ་དི་རི།
རྟ་དམར་རླུང་གཤོག་ ཅན་ ལ་ སེང་ ལྡེང་ གི་ སྒོ། ཁྲ་ མེན་ གྱི་ ཡོབ།
གསེར་གྱི་གོང་རྨེད། གཡུ་ཡི་མཐུར། གསེར་སྲབ་སོགས་མཛེས་
པར་བརྒྱན་པའི་གོང་དུ་བུད། གཡས་སྟག་རལ་མདའ་མོས་བཀང་
གཡོན་གཟིག་ཤུབས་ སུ་ གཞུ་ མོ་ བཅུག རལ་གྲི་ སྐེད་ ལ་ བསྐོར།
ཕྲག་ལ་མདུང་མོ་ཁྱེར། དབུགས་ལེན་གྱི་རྐྱལ་པ་ ཤ་བཏགས་བྱས།
སྦྲུལ་གྱི་ལྕག་ཚན་མཁའ་ལ་འཕྱར་ནས་བཙན་བདུད་ཀྱི་ཆོ་འཕྲུལ་ཆེན་
པོའི་དུག་རླངས་ཀྱིས་ཉི་མ་སྒྲིབ་ལེ་བྱས་པའི་མུན་གསེབ་གློག་འོད་
འཁྱུག་པའི་ནང་སྐར་མདའ་ཆས་པ་བཞིན་དུ་ཆུ་ཚོད་གསུམ་ནང་ནུབ་
ཀྱི་འཕྲང་མའི་ལ་ཁ་བདུད་ཀྱི་སོ་ཕའི་རྩར་དཔོན་བློན་གཉིས་སླེབས་
པ་དང་ལྷན། ཁྲོ་ཐུང་ཧར་ལངས་ཀྱིས་དབུགས་ ཧལ་ ཧལ་ངང་་་
གའུའི་ནང་ནས་དར་ཞིག་ལེན་གྲབས་ཡོད་པའི་ཚེ་དམར་པོ་བཙན་སྐྱ་
འབུམ་ཐུབ་དེས་བདུད་ཀླུ་ཧ་ར་ཧུར་ཐུང་ལ་དྲངས་པའི་ གླུ་འདི་་་
བླངས་སོ།
1 13



གླུ་འུ་ན་ཨ་ལ་ཐ་ལ་རེད། །
ཐུ་ལུ་འུ་ལ་ལ་མོ་རེད། །
འཇིག་རྟེན་ཁམས་ལ་མངའ་མཛད་པའི། །
གུ་ལང་དབང་ཕྱུག་མཐུ་བོ་ཆེ།
འབོད་དོ་ཁ་འཛིན་སྡོངས་གྲོགས་མཛོད། །
ཉི་མ་ཟླ་བས་མགོན་སྐྱབས་མཛོད།
ས་འདི་ས་ངོ་མ་ཤེས་ན།
ཟི་རོང་གཉིས་ཀྱི་སོ་མཚམས་ན།
ས་བཙན་པོ་རིམ་པ་གསུམ་གྱིས་བསྐོར།
མིང་འབོད་ན་ཀོ་ཌའི་ཡུལ་ལྗོངས་ཞེས།
ཕྱི་བཙན་པོ་བྲག་རི་ཆབ་ཀྱིས་བསྐོར། །
ནང་བྲག་རི་ལྕགས་རི་བརྡུངས་པ་འདྲ།
ལུས་གཤོག་དྲུག་མེད་ན་ཐར་ས་མེད།
འདི་ན་འཕྲང་གཅིག་གདའ་ལེ་འདི།
ནུབ་ལ་མི་རོའི་འཕྲང་ཁ་རེད། །
ཤིན་ཏུ་རྩུབ་འགྱུར་ཚལ་གྱི་ལམ།
སོ་སྲུང་བུ་མོ་སྤུན་གཉིས་འདི། །
ཀོ་ཌ་ཡུལ་གྱི་ཟོ་དོར་རེད། །
མཐུ་དང་ནུས་པ་དྲག་རྩལ་ཆེ།
ཐོག་དང་སེར་བ་ནད་ཀྱི་བདག
དངོས་ཡོད་དངོས་མེད་གཉིས་ཀ་རེད།
བསྟེན་ན་མགོན་སྐྱབས་བྱེད་མི་རེད།
ང་འདྲ་ང་ངོ་མ་ཤེས་ན།།
114



ས་སྲིན་ཀླུ་བདུད་བུ་རྒྱུད་ལ།།
སྒོ་ང་དམར་པོའི་ནང་ནས་སྐྱེས། །
དམར་པོ་བཙན་སྐྱ་འབུམ་ཐུབ་ཟེར།
བཙན་རྒོད་དམར་པོའི་བརྫུས་བུ་ཡིན།
ཤ་དམར་ཟ་ཞིང་ཁྲག་དམར་འཐུང་།
མགོ་ནག་ཀུན་གྱི་དབུགས་ལེན་ཡིན།
སྐྱ་རོགས་མི་སྔོན་རྟ་སྔོན་འདི། །
ཨ་སྔོན་གནམ་གྱི་ཉི་ཟླ་རེད། །
དོག་མོ་ས་ཡི་རི་རྒྱལ་རེད། །
རྒྱ་མཚོའི་ནང་གི་ནོར་བུ་རེད།
མི་ཉག་གཡུ་རྩེ་རྒྱལ་པོ་ཟེར།
སྟོབས་ཀླུ་བཙན་དཔོན་དང་འདྲ་འདྲ་ཡིན།
འདྲ་འདྲའི་ནང་ནས་ལྷག་ལེ་ཡིན།
རྩལ་ས་ཐམ་དཔོན་དང་འདྲ་འདྲ་ཡིན།
འདྲ་བའི་ནང་ནས་རྒྱལ་ལེ་ཡིན།
ཁེབས་པ་གུར་དཀར་དཔོན་དང་འདྲ།
འདྲ་བའི་ནང་ནས་ཆེ་ལེ་ཡིན།
མཐོང་ཚད་འདུ་ལ་ཐོས་ཚད་ཞེད།
རྒྱལ་འདི་འདྲའི་གོང་ལ་སུ་ཡང་མེད།
དེ་ཚོ་གཏམ་གྱི་ཡིན་ལུགས་རེད། །
ད་རེས་ཚུར་ཆས་མགྲོན་ཆུང་ཁྱོད།
གཉེན་ཨ་ཁུ་སྟག་རོང་ཡིན་པས་ཟེར།
ཁོང་མི་ཉག་གཡུ་རྩེ་རྒྱལ་པོ་ལ།
115



ཆུང་ནས་འདྲིས་ཟབ་ཆེ་བས་ཟེར།
མ་ཟད་མཇལ་དུ་ཡོང་ཡིན་ཟེར། །
གཏམ་དང་འཕྲིན་ཆ་ཅི་འདྲ་ཡོད།
གཡོ་ཆེན་མགོ་བསྐོར་མ་ཡིན་པའི།
ཚིག་གསུམ་བླ་བོ་དྲང་ན་དགའ།
དྲང་ན་དགའ་བས་དྲང་གཏམ་གྱིས།
ཤར་ཁ་ཡངས་ན་ཉི་ཟླ་འཆར། །
རྒྱུ་ལམ་ཡངས་ན་འགྲོ་ལམ་བདེ།
གཏམ་ཁ་ཡངས་ན་ཤོད་ཁ་བདེ། །
ཟེར་ཡང་ཟེར་ལ་བདེན་ཡང་བདེན།
ད་རུང་ཉོན་དང་འདྲ་མ་ཡོད།
རྟ་གསར་མཐོང་རྒྱུ་ཁ་སྔོན་དེ། །
རྒྱུག་ཁ་ཡངས་ཏེ་དབུགས་ཤེད་མེད།
དགོས་ངེས་དུས་ལ་ཆད་ལུས་མེད། །
རྟ་གསར་མགོ་བོ་བསྐོར་རོགས་རེད།
གོས་ཕུགས་མེད་ཨ་ཤེ་དཀར་པོ་དེ།
འཇམ་ཤ་ཆེ་སྟེ་དྲོད་ཁ་མེད། །
དགོས་ངེས་དུས་ན་བུག་རལ་ཆེ།
གོས་ངན་མགོ་བོ་བསྐོར་རོགས་རེད།
ཁྱི་ངན་ཨ་མའི་ཨོ་ཕྲུག་དེ།
བཀག་ཁ་ཡངས་ཏེ་ངར་ཁ་མེད།
དགོས་ངེས་དུས་ན་རྐུ་ལ་འཆོར། །
ཁྱི་ངན་མགོ་བོ་བསྐོར་རོགས་རེད།
116



རྒྱུས་རྒྱུ་མེད་པའི་མི་གསར་དེ། །
གཏམ་ཁ་བདེ་སྟེ་མཐའ་ཕུགས་མེད།
དགོས་ངེས་དུས་ན་ཕྱི་ནང་འགྱུར།
མི་ངན་མགོ་བོ་བསྐོར་རོགས་རེད།
དེ་འཇིག་རྟེན་གཏམ་གྱི་དཔེ་དོན་རེད།
བྱ་རྒྱལ་ཐང་དཀར་རྒོད་པོ་དེ།
མདོག་དཀར་རྒྱང་གཤོག་ལེགས་འདུག་སྟེ།
གཤིབས་ན་བྱ་ལ་གཤིན་དྲི་བྲོ།
བྱ་ཐང་དཀར་རྒྱུས་རྒྱུ་ཐེ་མ་ཚོམ།
སྟག་རྩི་ཧ་ལའི་མེ་ཏོག་དེ།
མདོག་སྔོ་དམར་བཀྲག་མདངས་ལེགས་འདུག་སྟེ།
སྣོམ་ན་དུག་གི་དྲི་མ་བྲོ།
མེ་ཏོག་རྒྱུས་རྒྱ་ཐེ་མ་ཚོམ།
ཆུ་འོག་ན་བའི་རྩ་མངར་དེ།
ལྕེ་ལ་རེག་ན་མངར་ཤ་ཆགས། །
ཡུན་དུ་བརྟེན་ན་ཕོ་ནད་སློང་།
རྩ་མངར་རྒྱུས་རྒྱ་ཐེ་མ་ཚོམ།།
ཨ་ཁུ་སྟག་རོང་རྒྱལ་པོ་དེ། །
ངོ་ཤེས་ཁ་གཏམ་ལེགས་པོ་མང་།
ཡུན་དུ་འགྲོགས་ན་ཕྱི་ནང་འགྱུར། །
ཨ་ཁུའི་རྒྱུས་རྒྱ་ཐེ་མ་ཚོམ།།
ཨ་ཀྱང་གཏམ་གྱི་ཀུ་རེ་ཡིན།
ས་བཙན་གཤིན་རྗེའི་གྲེ་འགག་ལ།
117



འགྲིམ་དགོས་ངེས་དོ་གལ་ཅི་འདྲ་ཡོད།
མི་ཉག་གཡུ་རྩེའི་རྒྱལ་བློན་དང་།
འཕྲད་དགོས་ངག་གཏམ་ཅི་འདྲ་ཡོད།
ཁྲ་མོ་གླིང་གི་རྗེ་དཔོན་ཁྱོད། །
འབངས་སྡེ་སྐྱོང་ལུགས་ཅི་འདྲ་ཡོད།
དཔའ་རྟུལ་བློ་འཁྲི་ཅི་འདྲ་ཡོད།
མ་ངན་འགོག་ཚ་ཇོ་རུ་དེ།
ད་ལྟ་སྤྲང་འཁྱམས་གང་ན་སོང་།
སྡེ་དང་ལུང་པའི་བྱེད་སྤྱོད་སོགས།
འགྲོ་འདུག་སྤྱོད་ལམ་ཅི་འདྲ་ཡོད།
གླུ་གོ་ན་གཏམ་ལ་དེ་ལན་གྱིས།
མ་གོ་གླུ་ལ་འབྲས་བུ་མེད། །
ཚུར་ཆས་ཡིད་ལ་དེ་ལྟར་ཞོག
ཅེས་གླུ་དེ་ལྟར་བླངས་ནས་གཉིས་ཀས་ཨ་ཁུ་ཁྲོ་ཐུང་ཡིན་པ་ངོ་
ཤེས་ནས་རྟ་ལས་བབས་པ་དང༌། སྟག་རོང་དཔོན་བློན་རྣམས་ཀྱིས་
ཁ་གད་གད། སྐྱིད་པ་གུག་གུག ལུས་གུས་གུས་ཀྱིས་ཆིབས་པ་
བཟུང་བ་དང་གདན་བཤམས་པ་སོགས་བྱས་ཏེ་གདན་ལ་འཁོད་པ་
དང་ལྷན་སྟག་རོང་དཔོན་ནས་ཁྱི་བདག་པོ་དང་འཕྲད་པ་ལྟར་དགའ་
བའི་ཉམས་འགྱུར་ཚད་མེད་པ་བསྟན་ནས། དར་དང་གསེར་་་་་
དངུལ་བྲེ་གང་། ནོར་བུ་ཀེ་ཏ་ཀ་ཟེར་བ་གདོང་ར་ཁྲི་ལ་ལྷ་འདྲེས་
ཕུལ་བའི་ནོར་བུ་ཟ་འོག་སྣ་ལྔས་དྲིལ་བ་དེ་ཕུལ་ནས་ན་རེ། འདིར་
ཕེབས་རྒྱལ་བློན་འགྲན་བྲལ་གཉིས། ས་འདིར་ཕེབས་པ་བཀའ་
དྲིན་ཆེ། དོན་ཆེན་པོའི་ཞུ་བ་ཨེ་འདྲ་ཡོད་ཟེར་ནས་རང་གི་ངག་རྟ་
118



ལ་དྲངས་ནས་གླུ་འདི་བླངས་སོ།
གླུ་ཨ་ལ་ཐ་ལ་ཐ་ལ་རེད།
ཐ་ལ་གླུ་ཡི་ལེན་ལུགས་རེད།
་ལ་ལ་ངག་གི་འགུགས་ལུགས་རེད།
ལྷན་སྐྱེས་ལྷ་ལ་གསོལ་བ་འདེབས།
ཁྲོ་རྒྱལ་ང་ལ་སྡོངས་གྲོགས་མཛོད།
བདེན་པའི་གླུ་སྣ་འདྲེན་རོགས་གྱིས།
ས་འདི་ཚོའི་རྒྱུས་རྒྱ་ངེད་ལ་མེད།།
རིང་རིང་རྣ་བས་ཐོས་ཀྱང་མྱོང་།
ཨ་ཕོ་བཞུགས་པའི་ཡབ་ཡུལ་རེད།
ང་འདྲ་ང་ངོ་མཁྱེན་བཞིན་པ། །
རྨ་ཁམས་ཚོ་དྲུག་གླིང་ཡུལ་ནས།
ས་བཙན་རྫ་མ་ཡར་འགག་ནས།
ཡང་བཙན་ཕོ་རོག་སྙིང་རྫོང་ནས།
ང་ཨ་ཁུ་སྟག་རོང་རྒྱལ་པོ་ཟེར།
འགོག་ཚ་ཇོ་རུ་མ་ཚར་གོང་།
རྒྱ་ཚ་གླིང་ལ་མ་སྐྱེས་གོང་།
དཔོན་ཁྲོ་རྒྱལ་མིན་པ་ཟེར་རྒྱུ་མེད།
སྡང་བ་དགྲ་ཡི་ཁ་གནོན་ཡིན།
བྱམས་པ་གཉེན་གྱི་སྐྱབས་གནས་ཡིན།
གླིང་དཀར་ཆགས་པའི་གཞི་མ་ཡིན།
ཕུ་ནུ་འཁོར་བའི་རྟེན་ཕུར་ཡིན།
བརྒྱ་ཡར་མར་འགྲོ་བའི་སྣ་གཏད་ཡིན།
119



ད་དུས་གླེང་ན་ཞེ་རེ་ཕམ།
སྤྱི་དཔོན་གྱོད་ཀྱི་རྒྱ་མཚོ་དང་།
ཇོ་རུ་མི་ལྤགས་འདྲེ་གཏུམ་གཉིས།
ཟ་འདོད་ཁྱི་སྤྱང་ཁ་སྡེབ་བྱས། །
རྒྱབ་རྩ་རྒྱ་ཚ་འདན་མས་འཚོས།
བདེན་ཆེན་མི་དེ་ཁྲིམས་ལ་སྦྱར།
རྫུན་མའི་བུ་ལ་ངོ་སོ་བསྟོད།
བརྒྱ་ཡར་འགྲོ་མར་འགྲོའི་གཤར་ལམ་གཅོད།།
ཚོང་དཔོན་ནོར་བུ་བཟང་པོས་གཙོས།
ཚོང་དཔོན་ཀུན་གྱི་རྒྱུ་ནོར་འཕྲོག
མ་བསགས་ནོར་ལ་ལོངས་སུ་སྤྱོད།
འདན་ཟ་ཧོར་རྒྱལ་པོའི་ནས་མཛོད་བརྐུས།
ཕོ་ཁྲམ་ཡོངས་ལ་ནས་འགྱེད་བཀྱེས།
ཉམ་ཆུང་ཨ་སྐྱིད་སྡེ་ཕ་དེ། །
གཡང་དཀར་ལུག་གི་མངའ་བདག་རེད།
ཁྲ་ཆུང་མིག་གིས་མ་བཟོད་ནས།
ལུག་གཡང་ཕབ་ཟེར་འཕྲོག་ནས་ཐལ།
ཕོ་ཁྲམ་ཡོངས་ལ་ལུག་འགྱེད་བྱས།
ད་རུང་དེ་བས་མི་ཚད་པའི།
ཟི་མ་རྒྱལ་པོའི་རྟ་ཁྱུ་དེ།
འགོག་ཚ་ཇོ་རུས་བརྐུས་ནས་ཐལ།
ལེ་དང་ཁ་ཡོག་ང་ལ་ཕོག
གཏམ་གཏམ་ཡང་མཐར་ཨ་ཁུ་དཀར།
120



ཟི་མ་སྟག་ཞལ་རྒྱལ་པོ་དེས།
ཨ་ལ་ཡ་ལན་རྟ་ཇག་བཅད།
མཐུན་མཐུན་ཕོ་ཁྲམ་དཔུང་པ་གཏོར།
རྒྱུ་ཚ་བུ་རོ་ག་བསྡད་དང་།
སྤྱི་དཔོན་སེ་ལུ་འགྲམ་སྔོན་དང༌།
ཇོ་རུ་འདྲེ་ངན་ཕུང་འགྱོད་གསུམ།
མི་གསུམ་ཕོ་གསུམ་འགོ་ཁྲིད་བྱས།
ཟི་མ་རྒྱལ་བློན་སྐུ་ལ་བསྡོས། །
གླིང་དཀར་ཕོ་ཁྲམ་རྟ་འགྱེད་བྱས།
སྟག་རོང་དཔོན་ལ་རྟ་སྐལ་བཅད།
རྟ་སྐལ་བཅད་པས་མ་ཕོངས་ཏེ།
ཨ་ཁུར་རྩིས་མེད་བརྙས་བཞག་བྱས།
བསྐལ་པ་དུས་ཚོད་དེ་ནས་བཟུང་།
སྟག་རོང་ཚང་ལ་སྒོས་དགྲ་བྱས།
གཡང་གི་བེའུ་རྟགས་ལྡན་བརྐུས།
མིང་ལ་བེ་རྐུན་ནག་ཇོ་ཐོགས། །
རྟ་གཡང་འགྲན་གྱི་དོ་མེད་བསད།
རྟ་ལུག་ཇོ་རུའི་རྐང་ལྷམ་བྱས།
རྐང་གི་རྟ་ལྟམ་དམར་པོ་ཐོགས།
ཇོ་རུས་བྱེད་བྱེད་སུ་ཡིས་བྱེད། །
རིམ་རིམ་ངན་ཤོར་སྐྱག་ལང་གིས།
རྐུན་མའི་རྒྱབ་རྩ་ཁྲམ་པས་འཚོས།
རིན་ཆེན་གསེར་གྱི་ཁྲི་ཁ་འཕྲོག
Hur
a
HC
1



སྐྱ་ལོའི་རྒྱུ་ནོར་ཡ་བདག་བྱས།
སེང་འབྲུག་སྟག་རྩེའི་ནང་བཅུད་བྱས།
ཁོ་གླིང་གི་རྒྱལ་པོ་ཡིན་ནོ་ཟེར།
ཕྱོགས་གཞན་ཡོངས་ལ་དྲིལ་བསྒྲགས་བྱས།
སྟག་རོང་རྡོག་པའི་འོག་ཏུ་མནན།
བུ་སྟག་འཕེན་ཡོད་དེ་ན་ཚས་མནར།
གཟིག་འཕེན་ཡོད་དེ་ཀུན་གཞི་བརླིང༌།
ཉ་ཚ་བསམ་མེད་བོང་རིང་དེ།།
ཨ་ཕའི་ཁ་ལ་ངག་འཁྲི་མེད། །
བུ་ཡག་གདོང་བཙན་ཨ་དཔལ་འདི།
དཔའ་རྩལ་སྟོབས་ཤུགས་འགྲན་མེད་ཀྱང་།
མི་གཅིག་དཔའ་བས་བྱེད་བློ་མེད།།
རྟ་ཆེན་གཡུ་བྱ་རྟེའུ་སྔོན་འདི། །
འཛམ་བུ་གླིང་གི་རྟ་གཡང་རེད། །
བརྒྱུགས་ན་ནམ་མཁའི་བྱ་རྗེས་དོས།།
རྒྱ་དབུས་བསྐོར་ན་མི་འགྱོད་དེ།
རྟ་གཅིག་མགྱོགས་པས་བྱེད་བློ་མེད།
རྒྱབ་རྟེན་ཁྱེད་ལ་བྱེད་བསམ་གྱིས།
བློ་མཐུན་གྲོས་ཁ་ནང་ནས་འགྲིག
མཐུན་མཐུན་ཡིབ་ནས་ཡོང་ལེ་ཡིན།
གནའ་མི་བོད་ཀྱི་གཏམ་དཔེ་ལ།
ཚོང་དང་ཉེ་བ་དགའ་ཐང་གསུམ།
ཨེ་ཡག་བསམས་ནས་བྱས་ལེ་ཡིན།
122



མཁར་དང་སྒོ་མོ་ཨ་ཤིང་གསུམ། །
ཨེ་བཙན་བསམས་ནས་བཟོས་ལེ་ཡིན།
དགའ་རོགས་ཤག་རོགས་ཇག་རོགས་གསུམ།
ཨེ་བཟང་བསམས་ནས་བཟོས་ལེ་ཡིན།
དེ་ནས་རྒྱལ་བློན་དྲིན་ཆེན་གཉིས།
ང་རང་ཨ་ཁུ་ཁྲོ་རྒྱལ་དེ།
སྐྱེ་ས་ཁྲ་མོ་གླིང་ལ་རེད། །
བསམ་པ་ནག་པོ་བདུད་ལ་དགའ།
བདུད་ཀྱི་བསྟན་པ་ཆུས་ལ་བསམ།
བསམ་བསམ་དོན་གཉིས་ཨེ་འགྲུབ་བསམ།
སྟག་རོང་དཔོན་པོ་ཁྲོ་རྒྱལ་ངར།
གླིང་གི་རྒྱལ་ས་མ་དབང་ཡང་།
ད་རུང་སྟག་རོང་ཕ་གཞིས་ལ།
སྡེ་ལ་དུག་མཚོ་ཁོལ་མ་ཟེར།
བརྩིས་ན་ཁྲི་སྐོར་བཅུ་གཉིས་ཡོད།
སྡེ་ཡན་ཙི་ཙི་གྲངས་མེད་ཡོད།།
ཕྱུག་ལ་འགྲན་ཟླ་ཡོད་ལེ་མིན།།
བསྡད་ན་དར་གཟབ་འབོལ་གདན་ཡིན།
བཏུང་ན་ཇ་ཆང་འོ་མ་ཡིན།
ཟོས་ན་ཁ་མངར་སྦྲང་རྩི་ཡིན།
བཅུད་ཆེ་ཤ་ཐུད་མར་གསུམ་ཡིན།
ཡིན་ཡང་བསམ་བློ་མི་དགའ་འདུག
མི་མིན་འཕྲུལ་གྱི་ཇོ་རུ་དེ།
123



བཙན་འདོད་ཁེངས་སེམས་ཇེ་ཆེ་ཡིས།
ཀླུ་བཙན་འགྲན་གྱིས་དོ་མེད་ལ།
ཉག་ཕྲན་ཐོད་མདའ་སྤྲོད་དགོས་ཟེར།
སེར་པོ་གུར་དཀར་རྒྱལ་པོ་ལ།
དཔའ་བའི་གཉའ་སྒ་སྤྲོད་ཀྱིན་ཟེར།
འཇང་ས་ས་ཐམ་རྒྱལ་པོ་དེ།
རལ་གྲིས་ཁམ་བགོས་བྱེད་ཀྱིན་ཟེར། །
ལྷོ་མོན་ཤིང་ཁྲི་རྒྱལ་པོ་དེ། །
འབར་བའི་མེ་ལ་སྲེག་ཀྱིན་ཟེར།
ནག་ཕྱོགས་ཁ་དག་གཏོང་གི་ཟེར།
ད་རུང་བཤད་བཤད་གླེང་ཚོད་མེད།།
གླེང་ནས་ལག་ལེན་མི་ཤེས་ཏེ།
ཐོས་པས་ཨ་ཁུ་ཚིག་པ་ཟ། ：
བྱང་ཁོག་དར་གྱི་ཡོལ་གཤམ་ན།
དྲན་པ་རྫ་རི་རང་བྱོན་ལ།
ཞེ་སྡང་ན་བུན་ཐུ་ལུ་ལུ། ，
བཟོད་པ་བསྒོམས་པས་མི་ནོན་འདུག
འཐབ་བཞག་ན་ཨ་ཡ་ལོས་ཡོང་སྟེ། །
མཐའ་གཞུག་རྒྱལ་ཁ་མི་ཐོབ་འདུག
མི་ཐོབ་རྩ་བ་བུ་ལ་ཐུག
བུ་རྒྱུད་ནང་གྲོས་མི་འགྲིག་འདུག
དེ་ཡིན་ཡང་ཁོ་ལ་ཨའུ་ཙི།
ཁྱོད་མི་ཉག་གཡུ་རྩེ་རྒྱལ་པོ་དེ།
124



ཞལ་མ་མཇལ་ལོ་གྲངས་དུ་མ་སོང་།
སྐུ་ཞལ་རས་བཀྲག་མདངས་ཇེ་ཆེ་རེད།
ཞལ་མཇལ་དུས་སྣང་བ་དགུང་དང་མཉམ།
སྐུ་གཟི་བརྗིད་འུར་རེ་མཇལ་ལུགས་ལ།
ང་རང་བསམ་པ་འགྲུབ་ལུགས་ལ། །
ཇག་དཔོན་བཙན་སྐྱ་འབུམ་ཐུབ་ཁྱེད།
བདེ་མོའི་སྐུ་ཁམས་བཟང་ལུགས་ལ།
རྨི་ལམ་མིན་ན་སྐྱིད་པ་ལ།།
སྐྱིད་སྐྱིད་ཉི་མ་ཤར་ལེ་རེད།
སྡུག་གི་མུན་པ་ཡལ་ལེ་རེད།
བཀྲ་ཤིས་དར་གྱིས་སྣ་དྲངས་པའི།
རིན་ཆེན་ནོར་བུ་ཀེ་ཏ་ཀའི། །
ཡོན་ཏན་ལོ་རྒྱུས་རིམ་གྱིས་ཞུ།
གླིང་དཀར་རྒྱུ་ནོར་ལས་ཀྱང་དགའ།
གསེར་དངུལ་ཏྲམ་ཁ་བྲེ་གང་བཅས།
དེ་རིང་མཇལ་བའི་མཇལ་རྟེན་ཡིན།
ང་སྟག་རོང་ཨ་ཁུ་དཔོན་བློན་འདི།
རྒྱལ་པོའི་རྫོང་ལ་ཁྲིད་རོགས་མཛོད།
ཚེ་འདིར་སྐྱིད་སྡུག་མཉམ་སྐྱོང་ཞུ།
ལེགས་ཉེས་ཞུ་བ་རིམ་གྱིས་ཡོད།
རྫུན་གཡོ་གཏམ་མ་ཡིན་དགའ་རབ་དཔང་།
བདེན་ཅན་བདེན་མཐའ་རིམ་གསལ་ཡོང་།
གླུ་འཁྲུལ་པ་བྱུང་ན་མཐོལ་ལོ་བཤགས།
125



1
ངག་འཁྱལ་བ་བྱུང་ན་བཟོད་པར་གསོལ།
འགྲན་མེད་རྣམ་གཉིས་ཐུགས་ལ་ཞོག
ཅེས་གླུ་དེ་ལྟར་བླངས་པས་མི་ཉག་གཡུ་རྩེ་རྒྱལ་པོའི་བསམ་པ་
ལ། སྟག་རོང་དཔོན་གྱི་ཚིག་བདེན་ པ་ གསེར་གྱི་ ཐིགས་པ་རེད།
ཇོ་རུ་ནག་བཙོག་དེ་འཛམ་གླིང་ཕུང་ལ་འཇུག་པའི་མི་རེད། དེས་
ངེད་ ཅག་ བདུད་ཀྱི་ རྒྱལ་ ཁབ་ ཡོངས་ ལ་ འཚེ་ བ་ ཡོང་ བ་ ཐག་ཆོད།
ཁྲོ་ཐུང་འདི་ཕྱི་ནང་བསྒྱུར་བའི་སྣ་འདྲེན་དུ་འབོད་མ་དགོས་གྲོགས་
སུ་ཁུག་པ་འདི་འདུད་ལྷའི་ཁ་འཛིན་རེད་བསམས་ཏེ། ཁ་འཛུམ་
ཁོག་འཛུམ་དང་བཅས་དགའ་བའི་ཉམས་བསྟན་ཏེ་ན་རེ། ཐག་
རིང་ནས་བྱོན་པའི་སྟག་རོང་དཔོན་འོ་མ་བརྒྱལ་ཕེབས་པ་ཡག་ནས་
བྱུང་། དགའ་ཡ་ལེ་རྒྱལ་པོའི་རྫོང་ལ་འགྲོ། ལས་སྐྱིད་སྡུག་བྱ་བ་
མཉམ་རྒྱུ་བྱེད། མཐུན་མཐུན་གྲོས་ཁ་རིམ་གྱིས་ཡོད་ཟེར་བས་ཨ་ཁུ་
དགའ་ནས་བློ་བག་ཕེབས་པ་བྱུང་། འཕྲང་སྲུང་བུད་མེད་གཉིས་
ཀྱིས་ཁྲག་རྐྱལ་པ་གང་དང་། འབྲོང་ཤ་རྐང་པ་གཉིས་ཁྱེར་བྱུང་བ་
ཁོ་གཉིས་ཀྱིས་ལྷག་མེད་བཟས་པས་སྟག་རོང་དཔོན་བློན་ཧ་ལས་ཏེ་
མི་འདིའི་སྟོབས་ལ་བསམས་ནས་ཡིད་མགུ། དེ་ནས་བཙན་སྐྱ་དང་
སོ་སྲུང་བྱ་མ་གཉིས་ཀྱིས་འཕྲང་གི་ལམ་བསལ་ཏེ་རྡོ་ཕ་ཝང་རྣམས་
གཡས་བསྒྲིལ་གཡོན་བསྒྲིལ་བྱས་ཏེ་སྟག་རོང་དཔོན་བློན་རྟ་དྲེལ་དང༌
བཅས་པ་བསུས་རྗེས་གཡུ་རྩེ་དང་བྱ་ནག་ སྡེར་མཆུ་མ་གཉིས་ཀྱིས་
སྔར་བཞིན་རྡོ་ཕ་ཝང་ཆེན་པོས་ལམ་བསུབས་ནས་འགྲོ་ལམ་མེད་པར་
བྱས་ནས་རྟིང་མནན་ནས་ཡོང་བ་དང་གླིང༌ སྟག་རོང་ཤོག་ཤིན་ཏུ་
ཞེད་དགོས་པ་བྱུང་། དེ་ནས་སྟག་རོང་དཔོན་བློན་རྣམས་དེ་ནུབ་
ལ་མོའིཝེརྩེར་སྒར་བབ། གཡུ་རྩེ་རྒྱལ་བློན་གཉིས་རྫོང་དུ་སོང་། སོ་
126.



སྲུང་གཉིས་ཕྱིར་ལོག་ནས་འཕྲང་ལ་དེར་གནས། ཕྱི་ནང་སྟག་རོང་
དཔོན་བློན་ལ་བདུད་ཀྱི་རྫོང་དཔོན་ཞིག་ཡོད་པ་དེས་སྒར་གྲ་བསྒྲིགས་
ཏེ་འཚོ་ཟས་ཅི་རིགས་ཀྱི་སྲི་ཞུ་བྱས་ཏེ་མི་ཁྱིམ་གཅིག་པ་ལྟར་ཉམས་པ་
བདུད་དང་སྤྱོད་པ་འདྲེས་སོ། །
སྟག་རོང་གི་གཞིས་ སྡོད་གཉེར་འབུམ་དགའ་ནས་ཁྲོ་ཐུང་་་་
དཔོན་བློན་བསྐྱོད་སོང་བ་མཐོང་ནས་བློ་མ་བདེ་ཀམ་ཀམ་གྱིས་ཉ་ཚ་
དང་གསེར་མཚོ་གཉིས་ལ་ཆ་བྱས་པས་མ་ཚད་སྐྱིད་ལྷ་མཁར་དུ་སྟག་
འཕེན་དང་གཟིག་འཕེན་གཉིས་ལ་བང་མི་བཏང་བས་སྲས་རྣམས་
དུས་གཅིག་ཏུ་འདུས་ཏེ་ཁྲོ་ཐུང་དཔོན་བློན་གྱི་རྗེས་འདེད་དུ་གཟིག་
འཕེན་དང་ཉ་ཚ་གཉིས་ཀྱིས་སྐྱ་པ་བརྒྱ་ཁྲིད་དེ་རྗེས་འཚོལ་བཞིན་ཤ་
ཁྱིས་ཤ་བ་འདེད་པ་ལྟར་སོང་བས་ཟི་མ་གླིང་གི་ས་མཚམས་ནས་བྱང་
རླུང་སྦུད་པའི་རྐྱེན་གྱིས་རྗེས་མ་མཐོང་ནས། མ་གིའི་ཁྲ་བོ་ལ་དང་
མ་གིའི་ཟི་མ་གནམ་ལའི་སྒོ་ལ་མན་ཆད་དང་། བྱང་ཟི་མའི་མགྲོན་
ལམ་བར་མའི་ཚུན་ཆད་བཙལ་ཀྱང་རྗེས་མ་རྙེད་ནས་ཁྲ་མོ་གླིང་དུ་
ཞག་དགུའི་ནང་ཚུར་འབྱོར་ནས་ཅི་བྱ་མེད་པའི་སྐབས། གསེར་
མཚོའི་ངག་བཞིན་སྐུ་རྗེ་གེ་སར་རྒྱལ་པོའི་མདུན་གང་ཅིའི་ ཐད་ ཅི་
དྲག་ བཀའ་སློབ་ཞུ་ བར་ བུ་ ཉ་ཚ་ ཨ་ བརྟན་ དཔོན་ བློན་ ལྔ་ ཕེབས།
རྫོང་སྲུང་དམག་གིས་ཆིབས་ཁ་བླངས་ཏེ་མདུན་བསུས་ཏེ་རྫོང་་་་་
བཞུགས་རྒྱལ་བློན་འཚོགས་པའི་སར་འབྱོར་ནས། ཡུ་མར་ཇ་ཡི་
སྐྱེམས་ཞུས་དྲངས། ཉ་ཚས་དར་བཏང་ནས་འགྲན་མེད་གེ་སར་
རིན་པོ་ཆེ། དོན་གལ་ཆེན་ཞུ་བ་འདི་འདྲ་ཡོད། ཐུགས་དགོངས་
པ་གཡོ་མེད་གླུ་ལ་གསོན། ཟེར་ནས་ཐ་ལ་ལྡེམ་ཆུང་ལ་དྲངས་པའི་
གླུ་འདི་ལྟར་ཕུལ་ལོ།
1 27



ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད། །
ཐ་ལ་གླུ་ཡི་ལེན་ལུགས་རེད། ་
ལ་ལ་ངག་གི་འགུགས་ལུགས་རེད།
སྐྱབས་བསླུ་མེད་དཀོན་མཆོག་རྣམ་གསུམ་མཁྱེན།
ཆོས་སངས་རྒྱས་བསྟན་པ་དར་བ་ཤོག
ལྷ་ཀླུ་གཉན་གསུམ་དགྲ་ལྷའི་དཔུང་། །
མཐུན་རྐྱེན་ཝེར་མའི་ཚོགས་རྣམས་ལ། །
གསོལ་བ་འདེབས་སོ་སྡོངས་གྲོགས་མཛོད།
ཡུལ་ཁམས་ཆོས་ལ་འགྱུར་བ་ཤོག
ཨ་ནི་ཁྲ་མོ་གླིང་གི་ཡུལ།
རྨ་ཡུལ་བདེ་མཆོག་ནོར་བུའི་ཡུལ།།
རྫོང་ལྷ་མཁར་ཆེན་མོའི་ནང་ཤེད་རེད།
ང་འདྲ་མི་མཚོ་དམར་པོ་ནས།
བུ་སྟག་རོང་ཉ་ཚ་ཨ་བརྟན་ཟེར། །
གླིང་མཐོ་དམའ་ཡོངས་ཀྱི་གཅེས་ཕྲུག་ཡིན།
ཞུ་མི་དགོས་རྒྱལ་མཆོག་ཐུགས་ཀྱིས་མཁྱེན།
གསེར་ཁྲི་རིན་ཆེན་ཁྲི་སྟེང་ནས།
ཞལ་མཇལ་ན་ངན་སོང་སྐྱེ་སྒོ་གཅོད།
གསུང་ཐོས་ན་ཚེ་འདིའི་འགལ་རྐྱེན་སེལ།
ཐུགས་བླ་མ་སངས་རྒྱས་རིན་པོ་ཆེ། །
འདི་ཕྱིའི་སྐྱབས་གནས་རིན་པོ་ཆེ།
ཐུགས་འཁྲུལ་མེད་དལ་གཅིག་ང་ལ་གསོན།
128



ཨ་ཕ་སྟག་རོང་དཔོན་པོ་དེ།
རྒྱལ་པོ་ཁྱེད་ལ་ལྟ་བ་ལོག་
བླ་མ་སངས་རྒྱས་མི་རུ་འཛིན།
ནང་ཕུ་ནུ་ཡོངས་ལ་འཁོན་འགྲས་བྱེད།
ཚེ་རོགས་ཨ་མའི་སྟེང་ན་རྩུབ།
མི་མཐུན་དགྲ་བོ་ནང་ལ་བསུ།
བློ་དང་གྲོས་ཁ་ཕྱི་ལ་བྱེད། །
མིག་ལོག་སྡང་ལྟ་ནང་ལ་བྱེད།
དུས་རྒྱུན་བློ་ཁ་དྲན་འཕྲུལ་ཚ།
ཁྲེལ་དང་ངོ་ཚ་སྐྱིད་སྡུག་མེད།
དུས་ཉིན་དུས་ལས་ཀྱང་ད་དུས་རྩུབ།
ཉིན་ཤས་སྔོན་གྱི་ཉིན་ཞིག་ལ།
སྟག་རོང་ནང་གྲོས་དགོས་དོ་ཟེར། །
ནང་འཁོར་གྲོས་ལ་ཚོགས་པའི་དུས།
རྗེ་ལ་དོ་བསྡོ་བྱ་དགོས་ཟེར། །
ཕ་ནུ་ནང་རྨེ་བྱེད་དགོས་ཟེར།།
དམག་དང་བུ་རྟ་བསྡུ་དགོས་ཟེར། །
ངེད་སྤུན་གསུམ་ཨ་མ་གསེར་མཚོ་བཞི།
རུ་འདྲེན་ཕལ་ཆེར་བློ་གྲོས་གཅིག་
ཟེར་ཟེར་ཨ་ཡ་མ་ཉན་དུས། །
ཕོ་ཁྲོ་ལུས་ལག་ལེན་མ་ལ་འཐབ།
མ་རྒྱབ་བུ་ཡིས་འཚོ་འདྲའི་སྐབས།
ལག་ལེན་གལ་ལ་ཐུག་པའི་དུས།
129



༡
8
ཆེ་འགོས་རྣམས་ཀྱིས་བར་མཚམས་བཟུང་།
གདོང་བཙན་ཨ་ཕའི་རྗེས་ལ་འབྲང་།
ཡ་ཐོད་ཐར་པའི་ཟོར་སྣ་སོགས། །
ཤེས་མེད་ནང་གཡོག་འགའ་རེ་བཅས།
རྒྱུ་ཟབ་རྒུ་བཀལ་ནས་རི་བྱོལ་སོང་། །
ངེད་ཨ་ནུ་གཟིག་རོང་དབེན་ལ་བསྡད།
བུ་མཆེད་གཉིས་རྗེ་ཡི་མདུན་སར་གནས།
ཆ་བང་མི་འབྱོར་ནས་ར་མདར་སོང་།
རྗེས་ཞིབ་པར་བཏུས་ནས་གཤར་ན་ཡང་།
ཟི་རོང་གཉིས་ཀྱི་ས་མཚམས་ནང་།
བྱང་རླུང་ཁམ་པ་འུར་བའི་ཤུལ། །
ཡར་མར་སོང་བའི་རྗེས་མ་མངོན།
ཡ་གིའི་ཟི་མའི་གནམ་ལ་མན།
མ་གིའི་རོང་གི་ཁྲ་ལ་ཡན།
བྱང་ཟི་མའི་མགྲོན་ལམ་བར་མ་ཚུན།
རི་ཀླུང་ཀུན་ལ་ཞིབ་པར་ཉུལ།
ཕ་ཁུ་སོང་ཤུལ་མ་མཐོང་ལགས།
གཟིག་འཕེན་ཉ་ཚ་རྟ་པ་བརྒྱ།
ཞག་དགུའི་དུས་མཚམས་ཚུར་ལ་འབྱོར།
ཅི་བྱ་མེད་པའི་དུས་གཅིག་ཤར།
དེ་ནས་གེ་སར་རིན་པོ་ཆེ།
ཨ་ཁ་མ་བཞི་དཔོན་པོ་དེར།།
་ དམ་སྲི་གདུག་འདྲེ་སྙིང་ལ་ཞུགས།
130



མངོན་སུམ་གསོན་འདྲེར་གྱུར་ནས་ཐལ།
ལས་ཅི་བྱེད་ཆགས་བཞག་འཕེར་ལེ་མིན།
ལས་ཡག་ཉེས་གཉིས་ཀྱི་སོ་མཚམས་འདིར།
ཐུགས་མཁྱེན་པའི་བཀའ་སློབ་གནང་དུ་གསོལ།
ཞུ་ཕོད་ལར་ནས་མ་ཡིན་ཏེ། །
རྒྱལ་གེ་སར་ཡིན་ཡང་བརྩི་རྒྱུ་དང་།
ང་ཉ་ཚ་ཡིན་ཡང་བརྩེ་བ་སོགས།
ཨ་ཕ་དཔོན་ལ་མེད་ངེས་རེད།
སྡང་བ་དགྲ་ལ་བློ་སྙིང་གཏད།
སྒོས་དགུ་སྤྱི་བོའི་གཙུག་ལ་ཁུར།
བྱུས་ཕྱི་ནང་གོང་བ་བརྗེ་ངེས་རེད།
གསེར་ཕྱེ་ཆུ་ལ་འཕོ་ངེས་རེད། །
ད་རེས་འདི་འདྲ་མ་བྱུང་དགོས།
རབ་ན་ཨ་ཕ་མཁར་ལ་གདན།
འགྲོ་དབང་མེད་པའི་མཚམས་སྦྱར་བྱེད།
འབྲིང་ན་ཕ་བུ་གསོན་བྲལ་བྱེད།
རྒྱུ་ནོར་སྐལ་བ་གང་དྲག་སྤྲོད།
ཐ་ན་ཕ་བུ་ནང་རྨེ་བྱེད། །
གཏམ་ངན་ཕྱོགས་ཀུན་གྲགས་ལེ་བྱེད།
ཁ་ཙམ་མིན་པའི་ཞུ་བ་ལ།
གནའ་མི་བོད་ཀྱི་གཏམ་དཔེ་ལ།
ཟས་མ་ལ་བསྐུངས་ནས་སུ་ལ་སྦྱིན།
གཏམ་ཕ་ལ་གསང་ནས་སུ་ལ་ཤོད།
131



སྐྱབས་བླ་མ་མི་བསྟེན་སུ་ཞིག་བསྟེན། །
དཔེ་ཟེར་ཡང་ཟེར་ལ་བདེན་ཡང་བདེན།
ད་རེས་འགྲོ་སྤྱོད་འདི་བྱེད་སོགས། །
བཀའ་སློབ་བདུད་རྩིའི་ཆར་ཟིམ་གྱིས།
བདག་ཅག་སྐྱོམ་པའི་གདུང་བསལ་ཞིང་།
ཚིམ་པའི་བཀའ་ཁྱབ་གནང་དུ་གསོལ། །
གླུ་འཁྲུལ་བ་སོང་ན་མཐོལ་ལོ་བཤགས།
ངག་འཁྱལ་བ་སོང་ན་བཟོད་པར་གསོལ།
འགྲན་བྲལ་རྒྱལ་པོའི་ཐུགས་ལ་ཞོག །
ཅེས་གླུ་འདི་ལྟར་ཕུལ་བས་རྒྱལ་མཆོག་གེ་སར་རིན་པོ་ཆེས་
ཐུགས་བརྩེ་བ་དང་བཅས་བུ་ཉ་ཚ་ལ་བྱུག་བྱུག་མཛད་ནས་ཏིང་ངེ་
འཛིན་གྱི་དགོངས་པ་ལ་མཉམ་པར་བཞག་པའི་མཐར་བཀའ་མངག་
གི་ མགུར་གླུ་འདི་ཁྲོམ་ཆེན་ཟིལ་གནོན་གྱི་ངག་རྟ་ལ་དྲངས་ནས་་་་
གསུངས་སོ།
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད། །
ལ་ལ་ངག་གི་འགུགས་ལུགས་རེད།
ཟངས་མདོག་དཔལ་རིའི་ཕོ་བྲང་ནས།
གུ་རུ་པདྨ་འབྱུང་གནས་ལ།
རིག་འཛིན་གྲུབ་ཐོབ་རྒྱ་མཚོས་བསྐོར།
ཡེངས་མེད་ངང་ནས་གསོལ་བ་འདེབས།
བདེ་ཆེན་ཐུགས་ཀྱི་དགོངས་ཡངས་ནས།
-
-
132



བྱིན་རླབས་དངོས་གྲུབ་ཆར་ལྟར་ཕོབས།
རང་རྒྱུད་ཞིང་ས་བརླན་པར་ཤོག
བྱང་སེམས་མྱུ་གུ་འཁྲུངས་པར་ཤོག
གཞན་ཕན་ལོ་འདབས་རྒྱས་པར་ཤོག
སྐུ་གསུམ་འབྲས་བུ་འཁྲུངས་པར་ཤོག
ས་འདི་རྨ་ཡུལ་གླིང་དཀར་སྟོད།
རྫོང་འདིར་སེང་འབྲུག་སྟག་རྩེ་ཟེར།
ང་འདྲ་གླིང་རྗེ་གེ་སར་ཟེར།
རྒྱལ་མིང་ཐོགས་པ་ད་ཞག་རེད།།
ཚོ་དྲུག་གླིང་གི་རྗེ་དཔོན་ལ།
ལས་བསྐོས་གོང་མ་ལྷ་ནས་བསྐོས།
ནག་ཕྱོགས་བདུད་ཀྱི་ཁ་གནོན་ལ།
བསྐོས་པ་སྨོན་ལམ་ཡོད་པས་ཟེར།
ལས་ཀ་བྱ་བ་རྗེས་ལ་རེད།
དེ་ནས་ལྷ་ཕྲུག་དཔའ་རྩལ་ཅན།
ཁྱུང་སྒོ་ངའི་ནང་ནས་གཤོག་དྲུག་རྒྱས།
སྟག་མ་ལུའི་ཁོག་ནས་འཛོམས་དྲུག་རྒྱས།
བུ་ན་ཚོད་ཆུང་སྟེ་ཤེས་རྩལ་ལྡན།
བུ་ཁྱོད་ཡོན་ཏན་ལྡན་པའི་མི།
གེ་སར་ལ་དད་པ་མ་འཆུག་གདའ།
སྐུ་ལ་བར་ཆད་མ་བྱུང་ན། །
གླིང་དཀར་ཆགས་རྟེན་ཡོང་ངེས་རེད།
ཐུགས་སེམས་སྐྱོ་བ་མ་གནང་དང་།
133



།
མདང་གསུམ་ཉལ་བའི་རྨི་ལམ་ན།
རྒྱ་སྟག་ཁྲ་བོ་མེ་རི་ཅན།
དེ་འཁོར་དབྱི་གཟིག་གཅན་གཟན་འགའ།
ནགས་རི་ཕྱུག་མོའི་རྩེ་མོ་ནས།
སེང་གེས་གཡུ་རལ་བསིག་པའི་དུས།
རྒྱ་སྟག་ཤར་ལ་མཆོངས་པ་རྨིས།
ཤར་དུག་རིའི་གསེབ་ལ་འཛུལ་བ་རྨིས།
རི་དེ་ནས་ན་བུན་འཐུལ་བ་ཡིས། །
གླིང་ལྷ་ཁང་མུན་པས་སྒྲིབ་པ་རྨིས།
དེ་རྗེས་ལྷ་ཀླུ་གཉན་གསུམ་དང༌།
གླིང་ལྷ་མིས་མེ་ཆེན་སྤར་བ་ཡིས།
ཤར་དུག་རི་ལྷག་མེད་བསྲེགས་པ་རྨིས།
སྟག་གཟིག་འཛོམས་དྲུག་མ་ཉམས་པ།
སེང་དཀར་མོའི་འཁོར་ལ་འཁྲི་བ་རྨིས།
ཤར་ནགས་རི་བསྲེགས་པའི་ཤུལ་མལ་ན།
གསེར་དངུལ་གཡུ་བྱུར་མར་གད་སོགས།
ནོར་སྣ་ཟད་མེད་རྡོལ་བ་རྨིས།
ད་རུང་ཉམས་སྣང་གྲངས་ལས་འདས།
དཔྱད་ན་རྨི་ལམ་མ་ཞན་གདའ།
རྒྱ་སྟག་སྟག་རོང་དཔོན་ལ་ལྟ།
གཟིག་ཐིག་ལེ་གདོང་བཙན་དཔོན་ལ་ལྟ།
དབྱི་གཅན་གཟན་སོ་སོའི་འཁོར་ལ་ལྟ།
ནགས་རི་རི་རྒྱལ་ཕྱུག་མོ་དེ། །
134



གླིང་དཀར་མ་སྲུའི་བླ་རི་རེད།
སྐྱ་ལོ་ཚང་གི་སྒེར་རི་རེད། །
སེང་གེ་སེང་ཆེན་ང་ལ་བླ། །
གཡུ་རལ་སྔོན་པོ་བསིགས་པ་དེ།
དཔའ་ཁ་རྒྱལ་ས་བདག་པའི་རྟགས།
རྒྱ་སྟག་ཤར་ལ་མཆོངས་པ་དེ།
སྟག་རོང་ཤར་ལ་བསྐྱོད་པའི་བརྡ།
ཤར་ལ་དུག་རི་ཡོད་རྒྱུ་དེ། །
ཤར་བདུད་གདུག་པ་ཞིག་ལ་ལྟ།
སྟག་དུག་རིའི་གསེབ་ཏུ་འཛུལ་བ་དེ།
ཤར་བདུད་ཁྲོད་དུ་འགྲོ་བའི་བརྡ། །
རི་དེ་ནས་ན་བུན་འཐུལ་བ་དེ།
བདུད་ནག་ཕྱོགས་དགྲ་ཞིག་ལང་བའི་རྟགས།
གླིང་དཀར་ལྷ་ཁང་སྒྲིབ་རྒྱུ་དེ།
གླིང་གི་ཆུས་ལ་གཟན་པའི་རྟགས། །
གླིང་ལྷ་མིས་མེ་ཆེན་སྤར་བ་དེ།
ལྷ་མིའི་དཔུང་བསྒྲིགས་དཔའ་ཁ་མེས།
གདུག་པ་ནག་ཕྱོགས་བསྲེགས་པའི་རྟགས།
སྟག་གཟིག་སེང་ལ་འཁྲི་རྒྱུ་དེ།
ཕ་ཁུ་སྟག་རོང་ཡབ་སྲས་དེ།
གེ་སར་ང་ལ་ཚུར་འཁོར་རྟགས།
ནགས་བསྲེགས་མལ་ནོར་མཛོད་རྡོལ་བ་དེ། །
རིན་ཆེན་གཏེར་རྫོང་ལོན་པའི་རྟགས།
135



རྨི་ལམ་དཔྱད་གཞི་ལེགས་ནས་བྱུང་།
ཨ་ཁུ་སྟག་རོང་རྒྱལ་པོ་དེ། །
ལྷ་རྟ་མགྲིན་དམར་པོའི་སྤྲུལ་པ་རེད།
སྲིད་གསུམ་དགྲ་ལ་ལངས་ཀྱང་རུང་།
ལུས་སྲོག་ལ་དགྲ་ཡིས་ཚུགས་ལེ་མིན།
གེ་སར་ང་ལ་སྡང་རྒྱུ་དེ།
གོང་མ་ལྷ་ནས་སྨོན་ལམ་ཁྱད།
དགྲ་སྣ་ཟན་ཁྲིད་བྱེད་མི་རེད།
ང་ཡང་དམ་ཚིག་ཉམས་དོན་མེད།།
བུ་ཡང་ཕ་ལ་སྡང་དོན་མེད།
སྡེ་འབངས་ཁྲ་མོས་ཁྲེལ་དོན་མེད།
དཔའ་རྟུལ་ཐུགས་ལ་འགལ་དོན་མེད།
གསེར་མཚོས་སྲི་ཞུ་མ་འཆུག་དགོས།
གེགས་མེད་དབུ་ཐོན་ངེས་ཐག་ཆོད།
ལྷ་ཁང་གཡུང་དྲུང་འཁྱིལ་པ་ལ།
ཚོགས་དང་མར་མེ་གསར་འབུལ་གྱིས།
དམ་ཅན་ཆོས་སྐྱོང་མཆོད་བསྟོད་མཛོད།
འདི་དང་འདི་བྱེད་འདུན་གྲོས་དེ།
གོང་མ་ལྷ་ཡི་ལུང་དང་བསྟུན།
རིང་མིན་ཆ་ངག་རིམ་པས་ཡོད། །
སྲས་དང་གསེར་མཚོ་གཞིས་སྡོད་ལ།
མུ་ཏིག་རིན་ཆེན་སེ་མོ་དོ།
བརྒྱ་ཕྲེང་རེ་རེའི་སྐྱེས་མ་ཡོད།
136



རྒྱུ་ཆུང་ཡང་རྟེན་འབྲེལ་ཕུན་སུམ་ཚོགས།
མུ་ཏིག་བསྟར་ལ་བརྒྱུས་པ་བཞིན། །
ལྷ་རྒྱུད་སྲས་རྒྱུད་མི་ཉམས་ཤིང་།
དམ་ཚིག་རྣམ་པར་མཐུན་པར་ཤོག
ལྷ་སྲས་ཉ་ཚའི་ཐུགས་ལ་ཞོག
ཅེས་འགག་མེད་རྡོ་རྗེའི་གསུང་ གླུ་དེ་ལྟར་བསྩལ་བས་ཉ་ཚ་
རྗེས་སུ་ཡི་རངས་ཏེ་ལ་མོ་གདན་ལས་བཞེངས་ནས་ཕྱག་བཙལ་ཞབས་
སྤྱི་བོར་བླངས་སོ། དེ་ནས་ཞག་གསུམ་བར་རྫོང་དུ་བཞུགས་ཏེ་རྒྱལ་
བློན་ཐམས་ཅད་གསུང་གླེང་སྣ་ཚོགས་པ་དང་དགའ་སྐྱིད་ཀྱི་ངང་ལ་
བཞུགས། དེའི་ཚེ་ནེའུ་ཆུང་ནས་ཀྱང་ རྒྱལ་མཆོག་ རིན་པོ་ཆེའི་་་
བཀའ་ལུང་དང་མཐུན་པའི་རྨི་ལམ་ཞིག་ཉ་ཚ་ལ་བརྡ་བཀྲོལ་བས་
དོན་ཞིབ་པར་ཡིད་ལ་རྟོགས་ནས་འབྲལ་མི་ཕོད་པའི་འདུན་པ་དང་
བཅས་ཕྱིར་ལོག་སྟེ་ཕོ་རོག་སྙིང་རྫོང་དུ་འབྱོར་ནས་རྒྱལ་མཆོག་རིན་
པོ་ཆེའི་བཀའ་ལུང་དང་ནེའུ་ཆུང་ལ་རྨི་ལམ་བྱུང་ཚུལ་སོགས་ཞིབ་
པར་བརྗོད་པའི་དོན་ཐམས་ཅད་ཡིད་ལ་ཆུད་ནས་བདེ་བར་བཞུགས་
ཤིང་སྐུ་རིམ་ལ་འབད་དོ།
137



ལེའུ་གསུམ་པ།
དབང་བྱེད་མ་དང་ཁྲོ་ཐུང་ཁྲག་རལ་མ།
གེ་སར་བརླག་ཆེད་གླིང་གི་ཡུལ་དུ་འོངས།
སྐྱེས་བུས་དབང་བྱེད་མ་བཟུང་ནོར་མཛོད་ཀྱི།
ལྡེ་མིག་འཕྲོག་ནས་རྣམ་ཤེས་དག་ཞིང་སྤར།
དེ་ཡི་དུས་སུ་ཨ་ཁུ་ཁྲོ་ཐུང་དང་མི་ཉག་གཡུ་རྩེ་རྒྱལ་པོ་གཉིས་
བཀའ་ གྲོས་ལ་བརྩོན་པའི་ཚེ་དམ་ཉམས་བདུད་ཀྱི་རྟེན་ཕུར་ཡིད་
འཕྲོག་དབང་བྱེད་མ་དེ་ཁྲག་གི་རལ་པ་གྱེན་ལ་གཟེངས། མཆེ་བཞི་
རྗེ་ལྟར་གཙིགས། ནུ་མ་མཛོད་དར་གྱིས་བསྡམས། རྔམ་རྔམ་
བརྗིད་བརྗིད་ངང་མི་རྟའི་ཁྲག་ཕོར་པ་གང་བཏུངས་ནས་ན་རེ། ད་
རེས་འདིར་བཞུགས་རྣམ་པ་གཉིས། འགྲོ་དང་སྤྱོད་པ་ཨེ་འདྲ་བྱེད་
ཟེར་ནས་བདུད་མོའི་ངག་རྟ་འམ་འམ་ལ་དྲངས་པའི་གླུ་འདི་བླངས་
གླུ་འོ་ན་ཨ་ལ་འོ་ན་རེད།
ལ་ལ་འོ་ན་ལ་མོ་རེད།
འོ་ན་ངག་གི་འགུགས་ལུགས་རེད། །
སྡིག་པའི་མུན་པ་ནག་པོའི་ཀློང༌།
ཁམས་གསུམ་སྐྱེ་འགྲོའི་སྲོག་གི་བདག
138



ཀླུ་བདུད་ནག་པོ་ཁྲག་མིག་མ།
ནག་ཕྱོགས་བདུད་ཀྱི་འཁོར་ཚོགས་འབུམ། །
འབོད་དོ་མཆོད་དོ་ཁ་འཛིན་མཛོད།
ས་འདི་ས་ངོ་མ་ཤེས་ན།།
ཟི་གླིང་གཉིས་ཀྱི་ས་མཚམས་ན།
ས་བཙན་བྲག་དམར་ལྕགས་རིའི་དཀྱིལ།
ཡང་བཙན་ལྷ་འདྲེའི་འདུ་ར་ན།
གླུ་སྲིན་བདུད་ཀྱི་ཕ་ཡུལ་རེད།
འབྲོང་ནག་སྙིང་རྫོང་ནང་བཅུད་ལ།
བདུད་ཀྱི་རྒྱལ་བློན་འདུ་ར་རེད།
ང་འདྲ་ང་ངོ་ཨེ་ཤེས་དོ། །
ང་འདྲ་ང་ངོ་མ་ཤེས་ན། །
ས་སྲིན་ཨ་མ་ནག་མོ་ལ།
ཀླུ་སྲིན་བྱ་ཐལ་རྒྱུད་གཅིག་འཁྲུངས།
མི་རྒྱུད་བདུད་སྡེ་མང་དུ་འཕེལ།
བདུད་སྡེའི་རྒྱུད་པ་མ་འགྱུར་བ།
ཡིད་འཕྲོག་དབང་བྱེད་དམར་མོ་ཟེར།
ལྷ་མི་ཡོངས་ལ་ང་དབང་ཆེ།
ང་མཐོང་ང་དང་ང་དབང་ཆེ།
ལོངས་སྤྱོད་ཤ་དང་ཁྲག་ལ་བྱེད།
སྐྱེ་འགྲོ་ཡོངས་ཀྱི་སྲོག་དབུགས་བསྡུ།
གདུག་པ་བདུན་གྱི་ཨ་མ་ཡིན།
འཕྲུལ་ང་བས་ཆེ་བ་དབང་ཕྱུག་གདའ།
，
139



ཟིལ་ང་བས་ཆེ་བས་ཉི་མ་གདའ།
བརླིང་ང་བས་ཆེ་བ་རི་རབ་གདའ།
དེ་མིན་གོང་ལ་ཡོད་སྣང་མེད། །
དེ་ནས་སྟོབས་ལྡན་བདུད་ཀྱི་རྒྱལ། །
གླིང་མི་ཨ་ར་རྒྱ་བོ་གསོན།
ད་སྟེ་གཏམ་གྱི་འདྲ་མ་ལ།།
སེང་ཕྲུག་ཆུང་སྟེ་བརྙས་རྒྱུ་མེད།
གཅན་གཟན་ཀུན་གྱི་རྒྱལ་པོ་རེད། །
འབྲོང་ཕྲུག་ཆུང་སྟེ་བརྙས་རྒྱུ་མེད།
རུ་ཐུར་ཅན་གྱི་རྒྱལ་པོ་རེད། །
བྱ་རྒྱལ་ཁྱུང་ཕྲུག་བརྙས་རྒྱུ་མེད། །
འདབ་ཆགས་ཡོངས་ཀྱི་རྒྱལ་པོ་རེད།
ང་གདོལ་པའི་བུ་མོར་བརྙས་རྒྱུ་མེད།
བདུད་སྲིན་གདུག་པའི་རྒྱལ་མོ་ཡིན།
གཏམ་རང་ཆེ་མིན་ཏེ་ཡིན་ལུགས་རེད།
གླིང་དཀར་ས་འབུ་མགོ་ནག་དེ།
སྐྱེས་ནས་ཉི་མ་ད་བར་དུ། །
ནག་པོ་བདུད་ཀྱི་བསྟན་པ་ལ། །
མ་བྱས་པ་ལ་གཅིག་ཀྱང་མེད།
བདུད་ཀྱི་གཡང་རྟེན་སྟོབས་ལྡན་དེ།
ནག་ཕྱོགས་བདུད་སྲིན་མིག་སྙིང་ཡིན།
སྲུ་མོ་ས་སྲིན་ཀླུ་སྐྱེ་མ། །
ཉམས་བདུད་ཡོངས་ཀྱི་སྲོག་ཤིང་ཡིན།
14)



སྟོབས་རྩལ་ལོ་རྒྱུས་ང་ཡིས་ཤེས།།
ཁོ་སྐྱེས་ནས་དེ་ཡང་མཐོང་རྒྱུ་མེད།
- ཕོ་འདྲེ་ཀླུ་བཙན་རྒྱལ་པོ་ཡིས།
བདུད་མོ་ང་ལ་མདུན་གྲོས་ལ།
འཛམ་གླིང་མི་ལ་མི་ཞེད་དེ། །
སྨོན་ལམ་ལས་ཀྱི་འབྲས་བུ་ཡིས།
འགོག་ཕྲུག་ཡ་བོ་མི་ཟིན་དོ། །
བླ་བྱ་ཤ་བཟན་སྤུན་གསུམ་དེ།
སྐྱེ་འགྲོ་ཟས་སུ་ཟ་བས་ཟེར།
ཉུལ་མ་བཏང་བ་རྗེས་མེད་རེད། །
དེ་རྒྱབ་བཙན་རྒོད་སྤུན་བདུན་བཏང་།
གར་སོང་ཨ་མེད་ཡ་མེད་རེད། །
དེ་རྒྱབ་ཀླུ་བཙན་སོང་བས་ཟེར།
ལ་དགུ་མཐོང་བའི་མིག་སྦྱར་ཞིང་།
ལུང་དགུ་སྐྱོབ་པའི་ལག་པ་བཅག་
སྲོག་རྟ་རྔ་ཙམ་དེ་མ་བཅད་ཙམ།
བལྟས་ན་ཐན་དགུ་ཚང་བའི་བུ།
འཐབ་ན་འགྲན་གྱིས་མི་དོ་ཟེར། །
རྒྱལ་ཆེན་དེ་ཡང་ཞེད་ནས་འདུག
ད་རུང་ཟི་མ་སྟག་ཞལ་རྒྱལ།
བྱང་ཕྱོགས་སྡེ་འབངས་ཡོངས་ཀྱི་རྒྱལ།
ལན་མེད་གཤིན་རྗེ་ནག་པོ་རེད། །
བློན་ཆེན་ཁྲི་ཚ་རྒྱ་སྟག་དེ། ་
ཉིན
141



，
ཞི
དངོས་ཡོད་དངོས་མེད་བདུད་ཀྱི་བུ།
བྱུ་རུ་དམར་པོའི་རྭ་ཅོ་ཅན།
ཁམས་གསུམ་སྲོག་བདག་ཡིན་པས་ཟེར།
དེ་ཡང་ཇོ་རུས་ཕུང་ནས་ཐལ།
འདོ་བའི་གཡང་ཆེན་ཁོ་ལ་ཤོར།།
ཟི་མ་ས་ཡུལ་ཇོ་རུས་བདག
མི་དེ་འདྲས་བྱེད་བྱེད་སུ་ཡིས་བྱེད།
ནང་གཉེན་འདུན་སྟེང་ན་ར་བས་གྱོང་།
ཡིད་ཆད་ཡུལ་ལ་ཆགས་མེད་བྱས།
ལོ་རིང་དུ་སོང་ན་འཛམ་གླིང་ཕུང་། །
བརྗོད་མི་དགོས་ལག་མཐིལ་རི་མོ་རེད།
དགྲ་མེ་སྟག་གཉིས་དེ་མ་འགྱངས་ཟེར།
ཟེར་ཡང་ཟེར་ལ་བདེན་ཡང་བདེན།
ད་རེས་རྟགས་མ་ང་ལ་བབ།
སྣ་འདྲེན་ཨ་ཁུ་ཁྱོད་ལ་བབ།
རྒྱལ་པོ་ཆེ་བས་གཞིས་ལ་བཞུགས།
གདུག་པ་བློན་དང་མ་འབྲལ་དགོས།
ཨ་ཞང་ཀླུ་སྲིན་སྦལ་མགོ་ལ། །
བློ་འདྲི་དཔུང་གཡར་ཅི་དགོས་ལྟོས།
ཐ་ཆུང་བུ་མོ་ཁྲག་རལ་མ།
ཨ་མའི་དཔུང་ལ་ངའི་ཕྱིར་ཤོག་
མི་རྟའི་ཤ་ཁྲག་ཚིམ་པར་ཟོ།
རྫུ་འཕྲུལ་རླུང་གི་རྐྱལ་པ་ལ།
142



ནད་ཀྱི་རྐྱལ་པ་སྔ་སོར་སྡོམས།
དབུགས་ལེན་རྐྱལ་པ་ཕྱི་སོར་སྡོམས།
མཚོན་གྱི་གྲུ་གུ་དབྱིངས་ལ་འཕྱོར།
ཞེ་སྡང་ཕྱུང་ལ་མགྱོགས་པར་འགྲོ།
ཉིན་མོ་རི་ཆེན་རྩེ་ནས་ལྟ།
ས་ཡུལ་ལུང་པའི་ཆགས་ཚུལ་ལྟ།
དོ་ནུབ་མུན་པ་སྨག་རུམ་ན། །
ཇོ་རུ་རྒྱ་ཚ་སྤྱི་དཔོན་གསུམ། །
རབ་ན་མངོན་སུམ་ཞགས་པས་འཆིང་།
བཙན་ཐག་ནག་ཤ་ལེ་བདུད་ཡུལ་འཁྲིད།
སྙིང་ཚིམ་པའི་ལས་དེ་བྱ་རྒྱུ་ཡིན།
མཐའ་ན་བླ་ཚེ་སྲོག་དབུགས་ལེན། །
དབུགས་ལེན་རྒྱལ་པའི་ནང་ལ་བཙུད། །
རྒྱལ་བློན་ཡོངས་ལ་སྤྱན་གཟིགས་འབུལ།།
བསྟན་པ་རིམ་པས་བསྣུབས་པས་ཆོག
བཀའ་གྲོས་འདུན་མ་དེ་ཐོག་ཡིན། །
རྒྱལ་བློན་ཐུགས་ལ་དེ་ལྟར་ཞོག །
ཅེས་གླུ་དེ་ལྟར་བླངས་པ་ན། སྟག་རོང་དཔོན་གྱི་བསམ་པ་ལ་
ཇོ་རུ་ནི་གློག་ལས་བང་མགྱོགས། ཐོག་བས་སྟོབས་ཆེ། ཉི་མ་བས་
བློ་གསལ་བ་ཞིག་ཡོད་ པས་མོ་མཉམ་དུ་ཕྱི་ལོག་འགྲོ་དགོས་པ་མ་
བཟང་ཡང་། ད་བྱེད་རྒྱུ་མེད་པའི་ལས་ལ་ཐུག་པས་མི་འགྲོ་སྨྲས་ན་
དཔའ་མེད་པའི་མཚང་དུ་འགྲོ་བ་མ་ཟད། བདུད་ཀྱི་རྒྱལ་བློན་གྱིས་
ཅི་བྱེད་མི་ཤེས་པས་ས་ཡུལ་མཛུབ་སྟོན་དུ་ཕྱིན་ནས་རང་ཉིད་ཐར་
143



ཐབས་མིག་འཕྲུལ་གྱི་ལས་ཤིག་བྱེད་བསམས་ནས། ཁྲོ་ཐུང་གིས་མི་
དཔའ་བའི་དཔའ་མདོག མི་དགའ་བའི་དགའ་མདོག་མགོ་འཕང་
མཐོ་ཡེ་རེ། འཛུམ་མདངས་བསྟན་ནས་ན་རེ། ཡ་ཨ་ཞེ་རྒྱལ་མོའི་
ཟེར་ཐོག་ཏུ་ང་རང་ཡང་བློ་མཐུན། ས་རྒྱུས་ནི་ང་ཆེ། སྟོབས་ནི་
ཁྱེད་བཙན། ཕུང་འདྲེ་གསུམ་དེ་ལག་ཏུ་ལོན་ན་ཅི་མ་རུང་ཟེར།
རྒྱལ་པོའི་བསམ་པ་ལ་བདུད་མོ་དབང་བྱེད་མ་འདི་འཛམ་གླིང་ཡུད་
ཀྱིས་ཉུལ། དངོས་ཡོད་དངོས་མེད་གང་ལ་ཡང་བརྫུ་བའི་ཆོ་འཕྲུལ་
སྣ་ཚོགས་ཡོད་པ་མ་ཟད། ཁམས་གསུམ་གྱི་སྲོག་བདག་ཡིན་པས་སུ་
ལ་ཡང་མི་དོགས་བསམས་ནས་དེ་བཞིན་ གྱིས་ ཟེར། དེར་ཁོང་་་
གསུམ་ཐམས་ ཅད་ཁྲ་མོ་གླིང་ལ་འགྲོ་རྒྱུ་ཐག་ཧྲིལ་གྱིས་བཅད་ནས་
བཟའ་བཅའ་གང་དགོས་ཚར་བ་དང་ལྷན། བདུད་མོ་དབང་བྱེད་
མ་དང་ཐ་ཆུང་ཁྲག་རལ་མ་གཉིས་རླུང་གི་རྒྱལ་པོའི་འཁོར་ལོ་མིག་
གཅིག གྲུ་གང་ས་ལ་མ་རེག་བར་སྣང་དུ་བྱ་ལྟར་ལྡིང་བ་དེ་བཞོན།
སྔ་རུ་ལ་ནད་ཀྱི་རྐྱལ་པ་ཕྱི་རུ་ལ་དབུགས་ལེན་གྱི་རྐྱལ་པ་མཚོན་གྱི་གྲུ་
གུ་དང་ཞགས་པ། གཞན་ཡང་དགྲ་སྟ་ཁ་ཆེ་སོགས་མཚོན་ཆ་ལུས་
ལ་བསྐོར། སྟག་རོང་དཔོན་ལ་རྒྱུག་བྱེད་འཕར་བ་ཞིག་བསྐྱོན་ནས་
ནུབ་ཏུ་ཁ་བལྟས་ཏེ་ས་གཞི་རིབ་རིབ་ཏུ་འགྲོ་བའི་སྐབས་རྨ་གཡང་
ནོར་བུའི་ས་ཆ་བདེ་མཆོག་ལྷ་ཡི་ཕོ་བྲང་། འཛམ་གླིང་མཛེས་པའི་
རྒྱན་གཅིག རྟེན་མཆོག་མཐོང་བ་དོན་ལྡན་མདུན། གླིང་རྗེ་མི་
ཡི་ཉི་མ་འཛམ་གླིང་བསྟན་པའི་སྒྲོན་མེ། དབུ་ནག་བོད་ཀྱི་ལྷ་སྐལ། །
ནག་ཕྱོགས་བདུད་ཀྱི་ཁ་གནོན་དེ་ཉིད་ཀྱིས་རྩ་གསུམ་ལྷ་ལ་ཚོགས་
མཆོད་ ཞིག་ འབུལ་ གྱིན་ དུ་ གྲངས་ བསགས་ ནས་ བཞུགས་ པའི་ ཚེ།
སྐྱེས་བུའི་གསེར་ལྕོག་གི་སྟེང་། མ་ནེ་ནེ་གནམ་སྨན་དཀར་མོ་དེ་
144



ཉིད་ཌ་ཀིའི་ཆ་ལུགས་སྐུ་ཆུང་ལ་གར་སྟབས་ཤིག་སེ་བྱོན་ནས་འོད་
ཟེར་སྣ་ལྔའི་ཀློང་ནས་དབྱངས་སྙན་གསལ་ལ་མ་འགག་པའི་ལུང་
བསྟན་གྱི་གླུ་འདི་ལྟར་བཞེངས་སོ།
ཨོཾ་མ་ཎི་པདྨེ་ཧཱུྃ།
ཨོཾ་ན་མོ་གུ་རུ་དེ་ཝ་ཡི།
གླུ་ཨ་ལ་ཕ་རྒྱུད་ནམ་མཁའི་གླུ།
ཐ་ལ་མ་རྒྱུད་ས་གཞིའི་གླུ།
ལ་ལ་དབྱེར་མེད་ཟུང་འཇུག་གླུ།
དགོངས་པ་ཆོས་དབྱིངས་ཁྱབ་གདལ་ཆེ།
སྒྲིབ་མེད་གསལ་བའི་གླུ་ཞིག་ལེན།
འགག་པ་མེད་པའི་ངག་ཅིག་འགུགས།
འཁྲུལ་པ་མེད་པའི་བརྡ་ཞིག་སྤྲོད།
ས་འདི་སྣང་སྟོང་བདེ་ཆེན་ཞིང་།
སྣང་བ་སྒྲིབ་པས་མ་གཡེང་ཞིག་
དག་པའི་ཞིང་ཁམས་ལྷུན་གྲུབ་བརྗིད།
མ་དག་ཐ་མལ་རྒྱལ་པོའི་མཁར། །
ལྷ་སྲས་ཆོས་རྒྱལ་སྐུ་མདུན་རེད།
ང་འདྲ་ང་ངོ་མཁྱེན་གསལ་ཏེ། །
གནས་ཆེན་རྒྱུ་མ་ཐ་ལའི་གྲོང་།
རྩ་གསུམ་ལྷ་ཡི་བཞུགས་གནས་ནས།
རང་བྱུང་རང་གསལ་སྐུ་ཞིག་བཞེངས། །
ལྷན་སྐྱེས་ཨ་ནེ་རྒོད་ལྕམ་དཀར།
མ་ལྷ་གསལ་བའི་སྒྲོན་མེ་ཡིན།
-
145



དེ་ནས་ལྷ་སྲས་མི་ཡི་དབང་།
ཨ་ཇོ་ཇོ་རུ་རིན་པོ་ཆེ།
རྒྱལ་གེ་སར་མཚན་དེ་ཐོགས་ལེ་རེད།
ཆས་ངན་ལུས་ངན་ནོད་ལེ་རེད།
ལུས་རྫུ་འཕྲུལ་གྲ་སྒོ་བྱེ་ལེ་རེད། །
གནའ་མི་བོད་ཀྱི་གཏམ་དཔེ་ལ།
དབྱར་ཆུང་ལོན་པའི་རྟ་ཆུང་དེ།
མི་སྡོད་ཐང་རྒྱ་བསྐོར་རན་རེད།།
བསྐོར་ནས་ཐང་རྒྱ་ཆོད་ཉིན་མོ།
རྟ་ཕོ་ཆེན་གྲགས་པ་ཐོབ་ལེ་དགོས།
ཞག་གསུམ་ལོན་པའི་སྟག་ཕྲུག་དེ།
མི་སྡོད་མ་རྗེས་འབྲང་རན་རེད། །
འབྲང་ནས་ཤ་ཟ་ཁྲག་འཐུང་དུས།
སྟག་འཛོམ་དྲུག་གྲགས་པ་ཐོབ་ལེ་དགོས།
ཟླ་གསུམ་ལོན་པའི་འབྲོང་ཕྲུག་དེ།
རྫ་ཁྲ་ཡག་སྒང་ཟེ་འགྲིམ་རན་རེད།།
འགྲིམ་ནས་རྩ་ཆུ་ལོངས་སྤྱོད་དུས།
རུ་ཐུར་མིང་གཡེར་ཐོབ་ལེ་དགོས། །
རྒྱལ་སར་ཕེབས་པའི་གེ་སར་དཔོན།
མ་དལ་བདུད་སྲིན་འདུལ་ལ་ཕེབས།
ཕེབས་ནས་བདུད་ཐུལ་གཡང་རྫོང་ལོངས།
བུ་དགྲ་འདུལ་གྲགས་པ་ཐོབ་ལེ་དགོས།
ཡང་སྙིང་ཚིག་གི་རྡོ་ག་ལ། །
146



་་་་་་
འདི་ནས་ཤར་གྱི་ཕྱོགས་རོལ་ནས།
ཟི་གླིང་ཆགས་པའི་མར་ནང་ནས།
ཡི་དམ་འཁོར་ལོ་བདེ་མཆོག་གནས།
རྩུབ་འགྱུར་ཆེན་པོའི་བཀོད་པ་ལ།
དེ་ཝམ་ཀོ་ཌ་ཞེས་ཀྱང་བྱ།
མི་མིན་ལྷ་འདྲེས་བདག་ཏུ་བཟུང་།
རྒྱལ་དབང་པད་མ་ཀ་ར་ཡིས། །
བོད་ཡུལ་ཆོས་འཁོར་བསྐོར་བའི་དུས།
སྨོན་ལོག་དུས་གཅིག་བདུད་ཡུལ་སྐྱེས།
སངས་རྒྱས་བསྟན་པ་བཤིག་པའི་དུས།
ཁྱོད་གེ་སར་འདུལ་བའི་གཉེན་པོར་བྱོན།
རུ་ཡང་ཕོ་གྱོང་དམར་རྒྱན་མ། །
རྗེ་དང་ཆོས་ལ་ལྟ་བ་ལོག་
བར་སྐབས་གཙུག་ལག་གདོན་བཅུའི་གྲལ།
མི་མིན་ཀླུ་སྲིན་བདུད་ཀྱི་རྒྱུད། །
སྨན་མཛེས་ལྡན་སྨད་ཚོང་དབང་མོ་ཆེ།
མི་དང་ལྷ་འདྲེ་ཡོངས་ལ་སྡེབ།
སངས་རྒྱས་བསྟན་པ་བཤིག་པའི་བདུད།
ཤར་བདུད་གདུག་པ་སྤུན་བདུན་སྐྱེས།
སྐྱེ་གནས་སྒོ་ངའི་ནང་ནས་རྡོལ། །
བྱ་འདབ་ཆགས་མིན་ཏེ་བར་སྣང་འཕྱོ།
སྟོབས་དང་ཆོ་འཕྲུལ་ཡ་མ་ཟུང་།
གནམ་ལོ་འདི་ལ་མ་ཐུལ་ན།།
147



ཕྱིས་ནས་བདུད་བཞིའི་དཔུང་དང་སྡེབ།
གནམ་ས་གོ་ལྡོག་བསྒྱུར་གྲུབས་དང༌།
དགའ་རབ་དབང་ཕྱུག་ཟུང་འབྲེལ་ན།
འཆི་མེད་ལྕགས་སྲོག་འཐོབ་པར་འགྱུར།
ཁྱོད་ཁྲི་སྲོང་ལྡེའུ་བཙན་སྒྱུ་འཕྲུལ་ཡིན།
ལས་ཀྱི་འབྲས་བུས་འདུལ་སྐལ་ཡོད། །
བཏུལ་ནས་བདེ་ཞིང་འགོད་དགོས་ཡོད།
དད་པ་འདུན་པ་བྱེད་པར་དཀའ།
མངོན་སྤྱོད་དྲག་པོས་མ་བསྒྲལ་ན།
ཉམས་པ་བདུད་ཀྱིས་ཐོག་བརྫིས་ཡོད།
དེ་རིང་གཏམ་གྱི་ཡང་སྙིང་ལ།
ཁུ་བོ་རྟ་མགྲིན་དམར་པོ་དེ།
གོང་མ་ལྷ་ནས་སྨོན་ལམ་མཐུས།
ད་ལྟ་ཕན་ཡང་ད་ལྟ་གནོད།
ཐུགས་བྱམས་པའི་ཞེ་ཤ་མ་དཀྲུགས་ན།
ཁྱེད་སྐྱེས་བུས་ཅི་མཛད་ཤེས་ལེ་མིན། །
དེ་ཕྱིར་སྟག་རོང་བཀའ་དྲིན་ཆེ།
ཉམས་པ་ཆམ་ལ་འབེབས་རན་ཡིན།
སངས་རྒྱས་བསྟན་པ་གཡོ་འགུལ་མེད།
གཏོར་ཡང་ནོར་བུ་ལེན་རན་ཡིན།
ཀླུ་སྲིན་ཨར་ལ་གཏད་རན་ཡིན།།
ཡང་སྙིང་དེ་རིང་གདོང་གང་ལ།
བདུད་མོ་ཡིད་འཕྲོག་དབང་བྱེད་མ།
148



ཐ་ཆུང་བུ་མོ་ཁྲག་རལ་མ། །
རང་རང་རྫུ་འཁྲུལ་སྟོབས་ཕྱུང་ནས།
ཁྲ་མོ་གླིང་ལ་ཆས་ནས་ཡོང་།
ས་རྒྱུས་མཛུབ་སྟོན་ཨ་ཁུ་ཡོད། །
སྒྲིབ་ཤིང་རླུང་གིས་འཁོར་ལོ་བཏགས།
དགྲ་སྣ་མུ་པའི་ཤོག་ལ་གཏད།
གེ་སར་སྤྱི་དཔོན་རྒྱ་ཚ་ལ།
སོ་སྲིན་བཞིན་དུ་སྡང་ནས་གདའ།
སྲུང་བ་རྡོ་རྗེའི་གུར་ཁང་གི། །
སྟོང་གསུམ་གའུ་ཁ་སྦྱོར་ནང་།
ཆུང་རྒྱུད་མི་རྟ་འབྲལ་མེད་གྱིས།
ཟོ་དོར་དགྲ་བླ་ཝེར་མ་ཡིས། །
དབང་བྱེད་བདུད་མོ་བཟུང་དུ་ཡོད།
ཁས་བླངས་དམ་བཅའ་ལེགས་ཉེས་ལྟ།
རྒྱུ་མཛོད་རིན་ཆེན་ལྡེ་མིག་དང༌། །
ཀླུ་བདུད་དམག་སྒམ་བེང་གི་སྒམ།
ཆོ་འཕྲུལ་དུ་མའི་ལྡེ་མིག་ཡོད།
དེ་རྣམས་ཕྱག་ཏུ་མ་འཕྲོད་ན།
ཉམས་པ་སྤུན་བདུན་འདུལ་ཐབས་མེད།
བདུད་མོའི་སྙིང་གི་ཁྲག་ཆུ་དེ། །
བདུད་ཀྱི་བླ་མཚོར་མ་བཏབ་ན།
ཀླུ་བདུད་ཁ་འཛིན་གཡེལ་ལེ་མིན།
ཐ་ཆུང་བུ་མོ་འཆོར་ཡང་སྲིད།
149



སྟག་རོང་མ་འཆི་སྟག་རོང་ཐོངས།
ཨ་མཚར་པོའི་ལས་གཅིག་ཡོང་ངེས་ཐང་།
དགྲ་བླའི་བུ་མོ་སྟག་ཆས་མ། །
དབང་བྱེད་མར་བརྫུས་བདུད་ཡུལ་ཐོངས།
བྱ་བ་མཚར་མཚར་གྲུབ་ནས་ཡོང་།།
དེ་རྒྱབ་ལྷ་མི་བཀའ་གྲོས་ཡོད།
དེ་རིང་སྐྱེས་བུ་ལེ་མ་རིང༌། །
གླུ་འཁྲུལ་པ་བྱུང་ན་བཟོད་པར་གསོལ།
ལྷ་སྲས་རྒྱལ་མཆོག་ཐུགས་ལ་ཞོག །
ཅེས་གླུ་དེ་ལྟར་བཞེངས་ནས་དེར་མི་མངོན་པར་སོང་། གེ་
སར་རྒྱལ་པོས་ལྷ་ལ་གཏང་རག་ཕུལ་ཏེ་ར་མདའ་སྦྲན་རྡོ་རྗེའི་གུར་
ཁང་ཕུབ་པའི་ནང་ཏིང་ངེ་འཛིན་གྱི་དགོངས་པས་མི་འཇིག་གླིང་སྤྱི་
དང་ཆུང་རྒྱུད་མི་དཔོན་ཆེ་གསུམ་བཙུད་ནས་བཞུགས། དེ་ཡི་དུས་
སུ་བདུད་མོ་གཉིས་དང༌། སྟག་རོང་དཔོན་གསུམ་བདུད་ཀྱི་ཆོ་་
འཕྲུལ་དང་བཅས་ཏེ་དུས་ཚོད་ཡོས་ཀྱི་སྟེང་ནས་བསྐྱོད་པ་ན་རྟ་ཡི་
དུས་ཚོད་དེར་གླིང་དཀར་ཆགས་པའི་མར་ཤམ། རྨ་རྒྱལ་སྤོམ་རིའི་
མདུན་ཤོད། ཁྲ་ཕུ་འཛམ་གླིང་ལ་ཁར་སླེབས་པ་དང་། ཁྲོ་ཐུང་
གིས་ཡུལ་ སྡེ་ས་ཡུལ་མཛུབ་མོས་བསྟན་ཀྱང་རྒྱལ་མཆོག་གེ་སར་གྱི་
སྲུང་འཁོར་གྱི་མཐུས་བདུད་མོ་གཉིས་ཀྱི་འཇའ་དང་མེ་རི་ལས་གཞན་
མ་མཐོང་བས་བདུད་མོས་འཇའ་དང་མེ་རི་ལས་གང་ཡང་མི་འདུག་
ཟེར་བ་དང༌། སྟག་སྟོང་དཔོན་ནས་སྒྲིབ་ཤིང་བསྔགས་ཏེ་ལག་ཏུ་
གཏད་གཡུང་དྲུང་ནག་པོའི་སྔགས་གྱེན་ལོག་བརྒྱ་བསྔགས་ཏེ་ས་དང་
རྡེའུ་གཏོར་བ་ན་གློ་བུར་དུ་སྤྲིན་ནག་འཁོར་ཏེ་སེར་བ་ཐར་ཐར་དུ་
150.



བབ་པ་ན་གླིང་རྗེ་ལ་ཁྲོ་ཐུང་དད་པ་དང་། ལྟ་བ་ལོག་པའི་མཐུས་
སྲུང་འཁོར་ལ་བུག་རལ་ཤོར་བ་དང་ལྷན་བདུད་མོ་གཉིས་ཀྱིས་མཁར་
མི་འགྱུར་དངུལ་ཆུ་ཁྲོ་རྫོང་ལམ་མེར་མཐོང་བ་དང་འགྲོ་ཟེར་བས།
སྟག་རོང་དཔོན་ཤིན་ཏུ་ཞེད་ནས་ང་རང་འགྲོ་བ་མི་ནུས། དཔའ་
རྒྱ་ཚ་ནི་སྟོབས་རྩལ་དང་འཁྲུལ་ཆེ་བས། དཔའ་རྒྱ་ཚས་མཐོང་ན་
བཟུང་སྡིག་གསོད་གསུམ་ངེས་ པར་བྱེད་ཡོང་བས། ངས་འདིར་
སྒུག་གིན་འདུག ཁྱོད་མཐུ་ཆེན་གཉིས་འགྲོ་ནུས་ན་ལན་ཡ་སུ་ཡིས་
མི་འཕེར་ཟེར་བས། མོ་རང་གཉིས་ང་རྒྱལ་ཆེ་བའི་སྟབས་ཀྱིས་འོ་
དེ་བཞིན་དུ་བྱའོ་ཟེར་ནས། མི་སྡུག་སྲིན་མོའི་གཟུགས་ལ་ནད་སྣ་
དགུ་ཡི་རླངས་པ་འཐུལ་བ། ནུ་མ་ཕྲག་ལ་བཀལ། མཆེ་བ་ལེན་
ཕུར་ལྟར་གཙིགས། ངོ་ལ་ངོ་མཐོ་བཅོ་བརྒྱད་ཡོད་པ། ཁ་
གདངས་ཁྲག་ཐིགས་ཟགས་པ། ལུས་ལ་རང་འདོམས་བཅོ་བརྒྱད་
ཡོད་པ། སྦྲུལ་ནག་གི་སྐྲ་ཆུན་བྱས་པ། སྦྲུལ་སེར་ཁྲ་དང་དཀར་
ཁྲས་སྐེ་རགས་དང་ལྷམ་སྒྲོག་བྱས་པ། རླུང་གི་རྐྱལ་པ་མི་གཅིག་དེ་
ཆད་ལུས་མེད་པ་སེར་སྤྲིན་ལ་བཞོན། ས་གཞི་འགུལ་བ་འདྲའི་ངང་
ནས་དངུལ་ཆུ་ཁྲོ་རྫོང་གི་སྒོ་ཧར་གྱིས་ཕྱེས་ནས་ཆོ་འཕྲུལ་གྱི་མཁར་
ནང་ཐོན་པ་ན་ཉིན་དེའི་སྔ་ཉིན་དེར་ར་བཟའ་ལ་སྲས་གཡང་ཆེན་
ཞིག་བཙས་ཏེ་དཔའ་ཡ་མེད་རྒྱ་ཚ་ཞལ་དཀར་གྱི་ཐུགས་ལ་སྲས་དེར་
འཚུབ་ངོ་ཤར་ཏེ་ཨ་ཁུ་སྒོམ་ཆེན་གཏིང་མེད་མདུན་ཐུགས་རྟགས་ཞུས་
ཏེ་སྲས་ལ་སྐུ་རིམ་སྒྲུབ་རྒྱུའི་ཡོན་འབུལ་དུ་དཔོན་བློན་རྟ་པ་ལྔ་དང་
དྲེའུ་བཅུ་ལ་བཀལ་ཏེ་ཕེབས་ནས་རྫོང་དུ་མ་བཞུགས་པ་དང་ཐུག་ཏེ་
ནང་དུ་རྒྱ་བཟའ་དང་ར་བཟའ་གཉིས་དང་བྲན་གཡོག་བཅས་ཡོད་
སར་སླེབས་པ་དང༌། བདུད་མོ་འཇིག་རྔམ་ཆེ་བའི་རྐྱེན་གྱིས་དེར་
，
，
151



ཡོད་ནང་འཁོར་ཐམས་ཅད་སྙིང་ཁ་རུ་འཚངས་ཏེ་སྐྲག་ཚད་ཀྱི་ཆོ་སྒྲ་
དིར་རི་བཏབ་པ་དང་ལྷན། ར་བཟའ་དགེ་ཚོས་དཀོན་མཆོག་་་་
གསུམ་དང་གླིང་རྗེ་གེ་སར་གྱིས་གཟིགས་ཟེར་བས། བདུད་མོའི་རྣ་
བར། ད་མགྱོགས་པར་མི་ཐུབ་པའི་བུ་གསུམ་དང་གེ་སར་ལ་མོར་
ཤོག་ཟེར་བ་ ཐོས་ པ་ དང་ ཁང་ པ་ མེ་འོད་ཀྱིས་ གང་ བ་ མཐོང་ནས།
བདུད་མོས་འགྲོ་ཞོར་དུ་རྒྱ་བཟའ་ལྷ་དཀར་གྱི་པང་དུ་ལྷ་སྲས་ཆུང་ངུ་
དེ་ཡོད་པ་ཁྲག་རལ་མས་ཁྱེར། རྒྱ་བཟའ་ལྷ་དཀར་བདུད་མོ་དབང་
བྱེད་མས་ལུག་གུ་བྱ་གླག་གིས་ཁྱེར་བ་བཞིན་མཆན་འོག་ཏུ་བཅུག་སྟེ་
རླུང་སྦུད་པ་ལྟར་སོང་བའི་ཚེ། དགྲ་ལྷའི་གཉེན་སྟག་དམར་པོ་དེས་
མི་དམར་རྟ་དམར་ཉིལ་ལེ། རྨ་རྫ་མདུན་ལུང་ཤོག་ཆེན་བཅོ་བརྒྱད་
དེ་དམག་གིས་བཀང་། གཉན་ཆེན་སྐུ་ལྷ་གེར་མཛོད་དེས་མི་སེར་
རྟ་སེར་ཉིལ་ལེ་རྨ་སྐེད་མགྲོན་ལམ་བར་མའི་དེལ་ཆེན་བཅུ་གསུམ་དེ་
དམག་གིས་བཀང༌། གཙུག་ན་རིན་ཆེན་དང་ཟོ་དོར་རྨ་རྒྱལ་སྤོམ་
ར་གཉིས་ཀྱིས་སྤྲུལ་པའི་དམག་གིས་ཕྱོགས་ཡོངས་བཀང༌། གེ་སར་
སྐྱེས་བུ་དོན་གྲུབ་ཁོང་ཏིང་ངེ་འཛིན་ལས་བཞེངས་ཏེ་འཁོར་གསུམ་
ལེགས་པར་བསྐོར། འདོ་ཆེན་རྐྱང་རྒོད་འཕེལ་པོ་ལ་སྒོ་གཏད་སྲབ་
བཀོན་མཛད་པའི་སྟེང་དུ་བུད་ནས་སྐུ་འཁོར་རྣམས་ལ་འདི་བྱ་འདི་
བྱེད་གསུང་བའི་ལོང་ཁོམ་མེད་པའི་ངང་བྱ་རྒྱལ་བར་སྣང་ལ་འཕུར་
བ་ལྟར་རྗེས་སྙེག་གི་ར་མདར་ཕེབས་ པས་ བདུད་མོ་གཉིས་ཀྱིས་ རྨ་
སྐེད་རྩེ་ཐང་བར་མ་ནས་ཡུལ་ཀུན་དམག་གིས་བཀག་ཚར་བ་མཐོང་
ནས། ཁྲག་རལ་མ་ནི་འཐབ་པའི་སྤོབས་པ་མ་ཤར་ནས་ད་ངས་སྐྱི་
བསེར་ རླུང་ ལ་ བརྫུས་ ནས་ མ་ སོང་ན་ དོ་ ཟླ་ ཡོད་ པ་ མ་ རེད་ ཟེར།
བདུད་མོ་དབང་བྱེད་མ་ནི་རླུང་དྲག་པོས་རྗེས་ནས་དེད་པའི་རྐྱེན་
152



གྱིས་སྙིང་ཁམས་ཆེར་གཡོས་ཏེ། ཁྱོད་རང་དེ་བཞིན་གྱིས་དང་ངས་
དཔའ་རྟགས་གླིང་ཡུལ་དུ་གྲགས་པ་ཞིག་བྱས་ནས་སླེབས་ཡོང་ཟེར་བ་
དང་ལྷན། དགྲ་ལྷ་གེ་སར་རྒྱལ་པོ་དེ་ཉིད་གླག་ནག་ཐད་ལ་གཞུམ་
པ་བཞིན་དུ། འཁོར་གསུམ་རྔམ་ཟིལ་ཆེ་ལེ། འོད་ཟེར་བཀྲག་
མདངས་ཤིག་སེ་འཁོར་དགྲ་ལྷའི་དམག་ཚོགས་ཉིལ་ལེ་དེར་ཕེབས་པ་
དང་ལྷན་མོས་འཇིག་རྔམ་དང་བཅས་ཕྱིར་བསྐོར་ནས་མཚོན་གྱི་གྲུ་གུ་
དེ་བསྒྲིལ་བྱུང་བས་སྐྱེས་བུའི་སྐུ་ཡི་ཕྱོགས་ སུ་ མེ་ ཏོག་གི་ཆར་དང་
འཇའ་འོད་ལམ་ལམ་དུ་ཤར་བ་ལས་མ་གནོད། མོས་ང་རྒྱལ་དྲག་
པོས་ཐུལ་དུ་རེ་ནས་ལག་པ་གདེངས་ཏེ་བྱུང་བ་ན། རྒྱ་བཟའ་་་་
མཆན་འོག་ནས་ཐང་དུ་ལྷུང་བྱུང་བས་སྐྱེས་བུའི་ རལ་གྲི་དེ་ལ་་་་
གསུམ་གཡུག་པ་གནང་བས་དང་པོ་དེས་རླུང་གིས་རྐྱལ་པ་གཤགས་
ནས་མོ་ཐང་དུ་འགྲིལ་ནས་ཐལ་རླུང་བར་སྣང་ལ་འུར། གཉིས་པས་
དབུགས་ལེན་གྱི་རྐྱལ་པ་གཤགས་ཏེ་སྐྱེ་འགྲོ་སྟོང་གི་བླ་སྲོག་རྣམས་
རང་གནས་སུ་བཏང༌། གཅིག་མོའི་ལུས་ལ་ཐེབས་ཏེ་འཕྲུལ་གྱི་རྩ་
སྒོ་བསྡུས་ཏེ་ནག་ཐོམ་མེ་ཐང་རུ་བསྒྲིལ་མ་ཐག་གླིང་རྗེ་མི་ཡི་ཉི་མས་
ཞགས་པ་ཁམས་གསུམ་རང་འགུགས་དེ་སྐེ་ལ་བཀོན་ནས་གྲུ་གུ་བཞིན་
དུ་བསྡམས་ནས་མགུར་འདི་བཞེངས་སོ། །
ཨོཾ་མ་ཎི་པདྨེ་ཧཱུྃ།
གླུ་ཨ་ལ་དཀོན་མཆོག་གསུམ་ལ་ལེན།
ཐ་ལ་རྩ་རླུང་རྒྱུད་ནས་བྱོན། །
ལ་ལ་དམ་ཉམ་ཆམ་ལ་ཕོབས།
ཁྲག་འཐུང་པདྨ་ཧེ་རུ་ཀ།
དེ་རིང་བདུད་མོ་མ་རུང་པའི།
153



སྐྱེ་རྒྱུད་ཆོད་ལ་ཤ་ཁྲག་རོལ།
རྣམ་ཤེས་མི་ལྡོག་བྱིངས་ལ་སྤྱོར།
དགྲ་ལྷ་ཝེར་མ་མཐུ་ལྡན་རྣམས།
གཏང་རག་བདུད་རྩི་དཔའ་སྐྱེམས་བཞེས།
བདུད་སྲིན་བསྟན་པ་མཐུར་དུ་གནོན།
དཀར་ཕྱོགས་བསྟན་པ་ཡར་ལ་བསྟོད།
ས་འདི་ལྷ་ལུང་རྨ་རིའི་ཞོལ། །
རྨ་རི་རྩེ་ལུང་བར་མ་ཟེར། །
དཔའ་བོ་མཁའ་འགྲོ་རྩེ་བའི་ས།
དགའ་བའི་གྲོ་གར་འཁྲབ་ས་རེད།
སྐྱིད་པའི་གླུ་དབྱངས་ལེན་ས་རེད།
དགྱེས་པའི་ཞལ་རས་སྟོན་ས་རེད། །
ང་འདྲ་ཁྱོད་ཚོས་མ་ཤེས་ན། །
སྐྱེ་བ་འདི་ཡི་གོང་རོལ་དུ།
དང་པོ་སྐྱེ་བ་ལྷ་ལ་བླངས།
ལྷ་ཆེན་ཚངས་པའི་སྲས་པོ་ཡིན།
སྟོང་གསུམ་བྱམས་དང་སྙིང་རྗེས་བསྐྱངས།
མཆོད་ཡུལ་གོང་མ་སྤྱི་བོར་བཀུར།
དགེ་དེས་མི་ཡུལ་ལུས་གཅིག་བླངས།
བོད་ཀྱི་རྒྱལ་པོ་མཐུ་ཆེན་དཔལ།
ཚངས་པ་ལྷ་ཡི་མེ་ཏོག་ཟེར། །
རྩ་བ་གསུམ་དེ་སྙིང་ལྟར་གཅེས།
དཀོན་མཆོག་གསུམ་དེ་གཙུག་ན་བཀོད།
154



༦་
་
ཉམ་ཐག་སྤྲང་སློང་བུ་ལྟར་བསྐྱངས།
བདུད་སྲིན་སྡང་དགྲ་ཨར་ལ་གཏད།
དེ་རྒྱབ་ལྷ་ལ་སྐྱེ་བ་འགའ། །
སྨོན་ལམ་བདེན་པ་གྲུབ་མི་ཡིན།
དེ་ནས་གླིང་ལ་སྐྱེ་བ་བླངས།།
རུས་ནི་སྨུག་པོ་གདོང་ལས་ཆད།
གཞན་གྱིས་མི་ཐུབ་སྟོབས་ཆེན་ཡིན།
སྟོབས་ཆེན་ཇོ་རུ་ཟེར་བ་ཡིན།
ནག་པོ་བདུད་སྲིན་ཁ་གནོན་ཡིན།
ཆོས་དཀར་པོའི་བསྟན་པ་འཛུགས་མི་ཡིན།
དད་ན་བླ་མ་སངས་རྒྱས་ཡིན།
འགྲས་ན་སྲོག་གི་སྤུ་གྲི་ཡིན།
ད་རེས་ཐུག་པའི་བདུད་མོ་ཁྱོད།
གླིང་དཀར་ལྷ་ལུང་གོང་མ་ལ།
བདུད་མོས་འདྲེ་ལག་ཅི་ལ་བརྐྱངས།
མུ་པ་གནམ་གྱི་རྒྱལ་པོ་ལ། །
དོ་བསྡོ་ཕོད་འཛུགས་ཅི་ལ་བྱེད།
ལྷ་མཁར་དངུལ་ཆུ་ཁྲོ་རྫོང་ལ།
ཆོས་མ་ཎིའི་རང་སྒྲ་འུ་རུ་རུ། །
བདུད་ནག་པོའི་ཐོག་རྒྱུག་ཅི་ལ་རེད།
སྲས་པོ་ལྷ་ཕྲུག་ཚངས་སྐལ་དེ། །
བདུད་མོས་ཁྱེར་དོན་ཅི་ལ་རེད།
སྐུ་མ་ཡལ་ད་ལྟ་ལག་ན་ཞོན།
155



ཟོས་པ་ཡིན་ན་སྐྱུག་ལ་ཤོག
མ་བྱུང་ཉི་མ་རྩ་གཅིག་ལ།
དམར་ཛ་རེ་གསོད་ལུགས་རྣམ་པ་བརྒྱས།
ཁྱོད་ས་སྟེང་འདུག་རེས་ཚང་ལེ་ཡིན། །
འདིར་ཡོང་བའི་རྒྱུ་མཚན་ཅི་འདྲ་ཡིན།
དམ་ཉམས་གདུག་པ་སྤུན་བདུན་དང་།
གཡེར་གྲགས་ཅན་གྱི་གཡུ་རྩེ་རྒྱལ། །
རྐུ་ཇག་གཉིས་ལ་སྔ་སོ་གཏད། །
གཡོ་གཏམ་རྫུན་ལ་ཕྱི་སོ་གཏད།
གླིང་ཟོས་ཟོས་སོ་དཀར་མཆེ་རྩེ་དིག •
གྱོད་སྔ་སོང་རྟིང་པ་རྗེས་ལུས་ཡིན།
ཞགས་པ་ཁམས་གསུམ་རང་འགུག་འདི།
འཕངས་ན་སྐྱི་བསེར་རླུང་ཡང་ཟིན། །
བསྡམས་ན་རི་རབ་ཡིན་ཀྱང་འཁྱིག
ཆོ་འཕྲུལ་མཐུ་རྩལ་ཆེ་མདོག་ཁ།
ལུས་གྲུ་གུ་བཞིན་དུ་བསྡམས་པ་ལྟོས།
རྩལ་ཡོད་ན་ནམ་མཁའི་བྱ་བཞིན་འཕུར།
འཕྲུལ་ཡོད་ན་ས་འོག་འབུ་བཞིན་འཛུལ།
དཔུང་ཡོད་ན་སེར་བཞིན་འགྲིལ་ལ་ཤོག་
དེ་མིན་ཐུར་བསམ་སྣང་བ་མཐོ། །
ཚིག་ཡག་ཉེས་གཉིས་ཀྱི་སྟེར་ལེན་གྱིས།
ལག་ཡག་ཉེས་གཉིས་ཀྱི་མཚམས་ལ་ཡོད།
ཁྱོད་བདུད་མོའི་ཡིད་ལ་དེ་ལྟར་ཞོག །
156



ཅེས་ གླུ་དེ་ལྟར་བཀའ་བསྩལ་ཡང་མོར་དད་པའི་སྣང་བ་མ་
སྐྱེས་ནས་ངས་ཁྱོད་ལ་སྟོན་མོ་ཞིག་བྱ་ཡི་ སྡོད་དང་ཟེར་བའི་ ལྷན།
མོས་ཁ་གདངས་པའི་ནང་ནས་སྦྲུལ་ནག་ཤིན་ཏུ་ཆེ་བ་ཞིག་མགོ་ཡེ་རེ་
ཕྱི་རོལ་དུ་མངོན་བྱུང་བ་དང་ལྷན་དུག་རླངས་ཀྱི་དྲིས་གེ་སར་ཁོང་
དབུ་ནག་ཐོམ་ཐོམ་བྱས་བྱུང་བས་ཕྱི་ཆད་ཞིག་མཛད་པ་དང་ལྷན།
སྦྲུལ་དེ་ཕྱི་རོལ་དུ་མངོན་ནས་ཡང་སྦྲུལ་དེའི་ཁ་ནས་སྦྲུལ་དུ་མ་བྱུང་བ་
དང་། སྐྱེས་བུ་ཁོང་ཐུགས་ཅུང་ཡེངས་པ་དང་ལྷན་བདུད་མོས་རླུང་
དུ་བརྫུས་ནས་ཤོར་དུ་ཉེ་བ་ན་དགྲ་བླ་ཝེར་མ་ཁ་བ་བཞིན་དུ་བབས་ཏེ་
དགྲ་ལྷས་ཞགས་སྣེ་བསྡམས། ཝེར་མ་ཟོ་དོར་རྣམས་སྤྲུལ་པའི་བྱ་
ཆེན་ས་གཞི་གང་བར་སྤྲུལ་ཏེ་སྦྲུལ་ཐམས་ཅད་གྱུར་མིད་བྱས། སྔོན་
མའི་ སྦུལ་ ཆེ་ བ་ དེ་ མགོན་ པོ་ ལེགས་ ལྡན་ གྱི་ དཔའ་ རྟགས་ སུ་ལོན།
མོ་ཡང་ཤིན་ཏུ་ཞེད་ནས་ཅི་བྱ་མེད་པར་ཆོ་འཕྲུལ་སྣ་ཚོགས་ཀྱི་ལྡེ་མིག་
དང་རྒྱུ་ནོར་གྱི་ལྡེ་མིག་རྣམས་བསྐྱུགས་པས་ལྷ་ཀླུ་གཉན་གསུམ་གྱི་
ཕྱག་ཏུ་སོན། དེ་ནས་གེ་སར་ཁོང་གིས་དྲི་བ་མང་དུ་མཛད་པས་མོ་
ང་རྒྱལ་གྱིས་མྱོས་ཏེ་ཨ་ལན་སྟེར་དུ་མ་ཉན་པར་ཡོད་པས་སྐྱེས་བུའི་
ཐུགས་ལ་ཕུང་མོ་འདི་སྔོན་ཡང་བསམ་ཡས་ནས་ལྟ་བ་ལོག་སྟེ་གཙུག་
ལག་གི་གདོན་བྱས་ནས་བར་སྲིད་ལ་འཁྱམས། ད་ལྟ་ཡང་དགེ་བ་
ཁྱད་དུ་བསད་ཅིང་སྡིག་པ་དང་དུ་བླངས། དམ་སྲི་སྤུན་བདུན་གྱི་
ཨ་མ་རུ་སྐྱེས། དགེ་བ་ལ་ཆེད་དུ་སྡང་བ་འདིའི་སྐྱེ་རྒྱུད་བཅད་ནས་
རྣམ་ ཤེས་ དག་ ཞིང་ ལ་ འགོད་ དགོས་ པར་ འདུག་ དགོངས་ ནས།
སྟོང་ཉིད་ཀྱི་དགོངས་ཀློང་ལ་སྙིང་རྗེ་ཆེར་འཁྲུངས་པའི་དྲག་པོའི་སྐུ་
རུ་བཞེངས་ཏེ། བདུད་མོའི་བྲང་དཀྱིལ་ཞབས་གཡས་པས་མནན།
ཕྱག་གཡས་པས་གྲི་ཆུང་ཤེལ་གྲི་ཡུ་དཀར་དེ་ཤུབས་ནས་ཕྱུང་སྟེ་སྨོན་
157 །



ལམ་གྱི་གླུ་འདི་བཞེངས་སོ།
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད། །
ཐ་ལ་གླུ་ཡི་ལེན་ལུགས་རེད།
ཨ་ལ་ངག་གི་འགུགས་ལུགས་རེད། །
གླུ་ཨ་ལ་དཀར་ཕྱོགས་ལྷ་ཡི་དབྱངས།
ཐ་ལ་གླིང་དཀར་ཁྲ་མོའི་གླུ།
ལ་ལ་རང་སྣང་སྤྲོད་ཉིན་ལེན།
སྡིག་ཆེན་བདུད་མོའི་སྐྱེ་རྒྱུད་ཆོད།
རྣམ་ཤེས་རྒྱལ་བའི་ཀློང་དུ་སྤོར།
སངས་རྒྱས་བསྟན་པ་རྒྱས་པར་མཛོད།
ཀ་ག་ཆོས་སྐུའི་ཀློང་ཡངས་ནས། །
རྒྱུད་པ་དགུ་ལྡན་བླ་མ་ལ། །
བཟོད་མེད་གདུང་བས་གསོལ་བ་འདེབས།
བདུད་མོའི་སྐྱེས་རྒྱུད་སྐྱེས་བུས་གཅོད།
རྣམ་ཤེས་བདེ་ཆེན་ཞིང་དུ་དྲོངས། །
ནག་ཕྱོགས་བདུད་ཀྱི་བསྟན་པ་སྣུབས།
སངས་རྒྱས་བསྟན་པ་རྒྱས་པར་མཛོད།
ལྔ་ལྡན་ལོངས་སྐུའི་ཞིང་ཁམས་ནས།
ཡི་དམ་ཞི་ཁྲོའི་ལྷ་ཚོགས་ལ།
བཟོད་མེད་གདུང་བས་གསོལ་བ་འདེབས།
བདུད་མོའི་སྐྱེ་རྒྱུད་སྐྱེས་བུ་གཅོད།
རྣམ་ཤེས་བདེ་ཆེན་ཞིང་དུ་དྲོངས།
158



ནག་ཕྱོགས་བདུད་ཀྱི་བསྟན་པ་སྣུབས།
དཀར་ཕྱོགས་བསྟན་པ་དགུང་ལ་བསྟོད།
སྤྱི་གཙུག་བདེ་ཆེན་འཁོར་ལོའི་ཞིང་།
རྩ་བརྒྱུད་བླ་མ་ཐམས་ཅད་ལ། །
བཟོད་མེད་གདུང་བས་གསོལ་བ་འདེབས།
བདུད་མོའི་སྐྱེས་རྒྱུད་སྐྱེས་བུས་གཅོད།
རྣམ་ཤེས་བདེ་ཆེན་ཞིང་དུ་དྲོངས། །
ནག་ཕྱོགས་བདུད་ཀྱི་བསྟན་པ་སྣུབས།
དཀར་ཕྱོགས་བསྟན་པ་དགུང་ལ་བསྟོད།
ལྷ་ཀླུ་གཉན་གསུམ་དགྲ་ལྷའི་དཔུང༌། །
ཝེར་མ་ཟོ་དོར་ལྷ་ཚོགས་ལ། །
འབོད་དོ་ཁ་འཛིན་སྡོང་གྲོགས་མཛོད།
བདུད་མོའི་སྐྱེས་རྒྱུད་སྐྱེས་བུས་གཅོད།
ཤ་ཁྲག་གཏང་རག་མཆོད་པ་འབུལ།
རྣམ་ཤེས་དག་པའི་དབྱིངས་ལ་སྦྱོར།
ནག་ཕྱོགས་བདུད་ཀྱི་རུ་དར་བསྙིལ།
དཀར་ཕྱོགས་རྒྱལ་བའི་རྒྱལ་མཚན་ཕྱོར།
ཁྱོད་བདུད་མོས་དད་པ་མི་འཇོག་ན།
དྲག་པོས་མི་བསྒྲལ་ཀ་མེད་རེད།
གྲི་ཆུང་ཤེལ་གྲི་ཡུ་དཀར་འདི།
སློབ་དཔོན་པདྨའི་ཁ་ཊམ་དང་།
ཚངས་པ་ལྷ་ཡི་ཤེལ་གྲི་དང༌།
དྲག་ཁྲོས་དམར་མོའི་གྲི་གུག་གསུམ།
159



ཨ་ཇོ་རྡོ་རྗེ་ལེགས་པ་ཡིས།
ལྕགས་སྣ་དགུ་ལ་ཁན་སྦྱར་ནས།
རང་བྱུང་ཕྱག་མཚན་གསུམ་པོ་བརྡུངས།
གོང་ལྷ་གསུམ་གྱི་ཕྱག་ལ་འབུལ།
ཁྲབ་ཆེན་ཟིལ་པ་ཐོག་སྡུག་དང་།
རལ་གྲི་བཏབ་པ་ལན་མེད་དང་།
གྲི་ཆུང་ཤེལ་གྲི་ཡུ་དཀར་གསུམ།
གོང་མ་ལྷ་ཡི་བཞེད་དོན་བཞིན།
གྲུབ་ནས་སྨོན་ལམ་གཏེར་རྒྱས་བཏབ།
གཏེར་ཕ་ནོར་བུ་ཡིས་བླངས་ལེ་ཡིན།
བླངས་ནས་ཟླ་ཁ་མ་ལོན་ཡོད།
དེ་རིང་མཁོ་བ་ཁྱོད་སྟེང་མཁོ།
ཕུང་མོའི་གཟུགས་གཞི་སོ་སོར་ཕྲལ།
འཁོར་བའི་འཁྲུལ་ཐག་ཆོད་པར་ཤོག
ཤེས་རབ་ཡེ་ཤེས་གྲི་གུ་འདི། །
ཉོན་མོངས་དུག་ལྔའི་རྟོགས་ཚོགས་གཏུབས།
ཡེ་ཤེས་ལྔ་ཡི་ཀློང་དུ་བསྒྲལ། ，
འབྲས་བུ་ཕྱིར་མི་ལྡོག་པར་ཤོག
བཟོད་མེད་སྙིང་རྗེའི་ཕྱག་ལེན་འདིས།
སྡིག་པའི་ཕུང་པོ་ཞིག་ནས་ཀྱང་།
ཐར་པའི་སྐས་ལ་མངོན་འཛེགས་ཏེ། .
བདེ་དགེའི་ས་ལམ་ཡོངས་རྫོགས་ཤོག
དེ་ཚེ་རྒྱལ་བའི་དཀྱིལ་འཁོར་མདུན།
160་



གསུང་ཟབ་དམ་པའི་ཆོས་ཐོས་ནས།
བྱང་ཆུབ་སེམས་མཆོག་རྒྱུད་པ་སྐྱེས།
སྤྲུལ་པས་གཞན་དོན་ནུས་པར་ཤོག
ཁྱོད་ཉིད་ས་ལམ་མ་རྫོགས་བར།།
ང་ཡི་ཐུགས་རྗེས་མི་བཏང་ཞིང་། །
ཐུགས་རྗེ་ཐབས་མཁས་ལྕགས་ཀྱུ་ཡིས།
ཡང་ནས་ཡང་དུ་འཛིན་པར་ངེས། །
དཀོན་མཆོག་གསུམ་པོ་རྒྱུང་མི་རིང༌།
རྩ་བ་གསུམ་པོ་ཐུགས་མ་གཡེལ།།
བདུད་མོའི་བེམ་རིག་ཁྲལ་ནས་ནི། །
རྣམ་ཤེས་ཆོས་ཀྱིས་བྱིངས་སུ་དྲོངས།
འཕོ་བ་གདམས་པའི་གསེང་དང་སྦྱར།
བདེ་ཆེན་རྒྱལ་སའི་སྲས་སུ་ཤོག་
བདུད་ནག་པོའི་མགོ་བོ་ནོན་པར་ཤོག
གླིང་སྐྱེས་བུའི་སྨོན་ལམ་འགྲུབ་པར་ཤོག
ཅེས་ གླུ་དེ་ལྟར་བཞེངས་ནས་ཡ་ང་བག་ཚ་མེད་པར་ལྟ་སྒོམ་
སྤྱོད་པའི་རྩལ་ཕྱུང་ནས་སྟོང་སྲིད་སྙིང་རྗེའི་ངང་ནས་བདུད་མོའི་བྲང་
གཤགས་པ་ན་ཨ་ཚ་ཚ་བོད་ས་འབུ་མགོ་ནག་གིས་ང་བསད་བྱུང་ཟེར་
བ་ལས་གཞན་ཟེར་ལོང་མེད་པ་ཚེ་འཕོས་ཏེ་དད་པའི་འདུ་ཤེས་མ་
སྐྱེས་སྟབས་སྐྱེས་བུས་ལམ་སྦྱོང་ནན་གྱིས་མཛད་ཀྱང་ཞིང་དུ་སྤར་མ་
ཐུབ་ནས་ལྷོ་ནུབ་ཟ་བྱེད་སྲིན་པོའི་ཡུལ་རྡ་ཤ་རའི་གྲོང་ཁྱེར་དུ་སྲིན་པོ་
མ་རུ་ཀའི་བུ་མོ་ཞིག་གི་ལུས་ལ་ཐལ་ལོ། དེ་ནས་སྐྱེས་བུ་གེ་སར་དགྲ་
ལྷའི་རྒྱལ་པོ་དེ་ཉིད་ཀྱིས་བདུད་མོའི་སྙིང་ཕྱི་རོལ་ཏུ་ཕྱུང་། སྙིང་
161
་ ་ ，
，，་



ཁྲག་དེ་དགྲ་བླའི་ གཉན་ སྟག་ མིང་སྲིང་ལ་གཉེར་ ཁ་ བཅོལ། ཤ་
རྣམས་ཚོགས་བཤམས་ཏེ་དགྲ་བླ་ཝེར་མ་ཐམས་ཅད་ལ་གཏང་རག་ཏུ་
ཕུལ་ནས་ལྷག་མ་མེད་པར་མཛད། རྒྱ་བཟའ་ལྷ་དཀར་ལ་ཁྲུས་དང་
བླ་བསླུ་མཛད་པས་རིམ་གྱིས་སོས། ་བདུད་མོ་ཐ་ཆུང་ཁྲག་རལ་མ་
དེ་སྐྱི་བསེར་རླུང་ལ་བརྫུས་ཏེ་སྲིད་ཕག་གི་དུས་སུ་རང་ཡུལ་དུ་སླེབས།
ལྷ་བུ་དེ་མངོན་སུམ་བདུད་མོའི་ཁ་རུ་སོང་བས་ཕྱིས་ལྷ་ཕྲུག་རྣམས་ལ་
བདུད་མོའི་བར་ཆད་ཆེ་བ་འོང་། དེ་ནི་དམ་ཚིག་ལ་སེལ་ལན་ཙམ་
ཤོར་བའི་རྐྱེན་གྱིས་ཡིན་པས་རྗེས་སུ་དམ་ཚིགས་མིག་ལ་གཅེས་པ་བྱ་
དགོས་པ་གལ་ཆེ་བོ། སྟག་རོང་ཡང་གེ་སར་གྱིས་བདུད་མོའི་རྗེས་
དེད་ཅིང་རི་ལུང་དམག་གིས་ཁེངས་པ་མཐོང་ནས་ཆུ་བོའི་ནང་དུ་ཉ་
གསེར་མིག་ཞིག་ལ་བརྫུས་ནས་མཁར་ཕོ་རོག་སྙིང་རྫོང་དུ་སྲས་ལྕམ་
གྱི་ཕྱོགས་སུ་འགྲོ་བསམ་ཡང་ཅི་ནས་ཀྱང་འགྲོ་མ་ཕོད་པར་ཕྱིར་ལོག་
པ་ན་ བཞོན་ པ་འཕར་བ་ རྔ་ནག་ ཀྱང་དགྲ་བླ་ཝེར་ མས་བཏུལ་ཏེ་་
འཇའ་ལྟར་ཡལ་ནས་ མེད་ པས་ ཞག་གཉིས་སོང་ནས། སྒོ་སྲུང་་
བདུད་མོ་གཉིས་ཀྱི་རྩར་ འཇིགས་དངངས་དང་བཅས་སླེབས་ནས་
རྫུན་གཏམ་མང་དུ་བཤད་ཀྱང་ཁོག་ནས་རོགས་བདུད་མོ་གཉིས་ཀ་ཇོ་
རུས་བསད་ཚར་ཡོད། ཇི་ལྟར་བཤད་ན་དྲག་རང་ཉིད་མགྱོགས་
ཙམ་ཤི་ན་དགའ་སྙམ་པའི་ངང་ལྟོ་སྟོགས་པའི་སྐབས་བདུད་མོས་ཤ་
ཁྲག་བྱིན་པ་རྣམས་བཟས་པས་འགོ་ལྷ་དུ་མ་འ གྲིབ་སོང་། དེ་ནས་
གླིང་རྗེའི་སྐུ་མདུན་དུ་འདན་མ་དང་སྒ་སྡེ་དཔའ་ལ་མི་སྤྱང་གསུམ་
ཕེབས་ནས་བདུད་མོ་ཐུལ་བ་དང་རྒྱ་བཟའ་སོས་པ་དང་དུས་མཉམ། །
སྲས་ལྷའུ་ཤོར་བ་ལ་ཐུགས་འགྱོད་ཆེ་ཡང་ཅི་བྱ་བྲལ་ཏེ་སྐུ་འཁོར་རྫོང་
མི་འགྱུར་སེང་འབྲུག་སྟག་རྩེའི་ནང་དུ་ཕྱག་ཕེབས་སོ།
162
ས3:༔



ལེའུ་བཞི་པ།
ནེ་ནེ་གནམ་སྨན་དབང་བྱེད་མ་ལ་སྤྲུལ། །
ཤར་བདུད་གདུག་པ་སྤུན་བདུན་ཡུལ་དུ་བྱོན།
རྒྱལ་བློན་བླ་གནས་བཏུལ་ཞིང་བློ་རིག་མནོལ།
གླིང་ལ་དམག་སྣ་འདྲེན་པའི་དཔའ་ཁ་བསྐྱེད།
དེ་ནས་དགྲ་ལྷའི་ལྕམ་སྲིང་མ་ནེ་ནེ་དེ་ཉིད་ཀྱིས་བདུད་མོའི་
སྙིང་ཁྲག་དེ་ ཤེལ་བུམ་ནང་བཙུད། བདུད་མོ་ དབང་བྱེད་མ་ཇི་
བཞིན་དུ་ སྤྲུལ་ནས་དབུགས་ཀྱི་རྐྱལ་ པའི་ནང་ བདུད་དམ་ ཉམ་ མ་
རུངས་པའི་སྙིང་བཅུད་དེ་དགྲ་ལྷའི་ཝེར་མའི་མཐུ་ཆེན་པོ་དང་བཅས་
སྐད་ཅིག་ཉིད་དུ་གློག་འཁྱུག་པ་བཞིན་སོ་སྲུང་བདུད་མོ་གཉིས་ཀྱི་
རྩར་ཕེབས་པ་དང་། བདུད་མོ་གཉིས་འདར་སིག་སིག་སྐད་ཐོན་ལ་
མ་ ཐོན་ངང་ལུས། ཨ་ ཁུ་ ཁྲོ་ རྒྱལ་ གྱིས་དབང་ མ་ མཐོང་ བ་ དང༌།
ཤི་གསོན་འཕྲད་པ་ལྟར་དགའ་ནས་འོ་བརྒྱལ་ཞུས་ཤིང་འ ཐམས་པ་ན།
སྤྲུལ་པའི་དབང་བྱེད་མོས་ཁྱོད་སྙིང་མེད་ཝ་མོའི་བུ། ཕོ་བྱས་གཅིག་
ཀྱང་མེད་པར་འདིར་ཕྱིར་ལོག་ཏུ་འོང་དགོས་པ་ཅི་ཡིན་ཟེར་ནས་ཁྲོ་
རྒྱལ་ལ་ཐལ་ལྕག་མེ་ཐག་བཤོས་པ་ལྟ་བུ་གསུམ་བརྒྱབ། གདོང་ལ་
མཆིལ་ཞག་གསུམ་བཏབ་པར་གདའ། དེ་ལ་དགོས་དོན་ གསུམ་
ཡོད་དེ། དགྲ་བླ་ཝེར་མའི་ལྕམ་སྲིང་མོས་ཐལ་ལྕག་གིས་ཉམས་པ་
163



དུད་དང་སྤྱོད་པ་འདྲེས་པའི་གྲིབ་སེལ་བ་དང་། མཆིལ་ཞག་གིས་
ས་གྲིབ་ངན་པའི་མནོལ་བ་སེལ་བ། ངན་སྨྲས་ཀྱིས་བདུད་ལ་བློ་
དཀར་བ་ལས་ལྡོག་པའི་ཐབས་སོ། དེ་ནས་ཁྲོ་ཐུང་ནག་འ ཐོམ་མེར་
སར་འགྱེལ་བ་ཡར་ལངས་ཏེ་ཤིན་ཏུ་སྐྲག་ཅིང་ཡིད་སྐྱོ་བའི་ངང་ན་རེ།
རྒྱལ་མོ་དེ་འདྲ་མ་བྱེད་བཅོལ་བའི་རྒྱུ་དེ་མ་ནོར་དགོས། སྐྱབས་
པའི་མི་དེ་མ་སྡུག་ དགོས། གཡར་པའི་སྐྱིན་ཚབ་མ་ ཞན་དགོས།
ཟེར་བ་ལྟར་འདི་འདྲ་བྱེད་ཐབས་མེད། སྡུན་ཉི་མ་ལ་བརྟེན་ན་ཨེ་
དྲོ། རྒྱབ་རི་བོ་ལ་བརྟེན་ན་ཨེ་བརླིང་། ཕྱུག་དང་འགྲོགས་ན་ཨེ་
སྣུམ། རྒྱལ་དང་འགྲོགས་ན་ཨེ་བཙན་གྱི་དཔེ་ལྟར་ང་ད་རེས་ལས་
ཉམ་ཆུང་བ་དང་སྡུག་པ་འོང་མ་མྱོང་ཟེར་ནས་མིག་ནས་མཆི་མ་ཟིམ་
ཟིམ་བྱུང་བ་ན། སྤྲུལ་པའི་སྲིང་ལྕམ་དབང་བྱེད་མ་ན་རེ། ངེད་དོ་
གལ་ནས་ཁྱོད་བསུ་བ་ལ་སོང་བ་མིན། ཁྱོད་དོ་གལ་འུ་ཐུག་ནས་
ངེད་ལ་སྐྱབས་བཙལ་ཏེ་ཐོད་པས་སྒོ་བརྡུངས། འ ཕོངས་ཀྱིས་ཁྱི་
བཀག་ནས་སླེབས་བྱུང་བ་མ་ཚད། བྱེད་རྒྱུ་ཡོད་མདོག་གི་གཏམ་ཅི་
བཤད་ཡིད་ལ་བསྐོར་བ་མ་ཟད་ཁ་སང་དཔའ་མདོག་ཁ་པོ་ཐམ་ཐམ་
དུ་ཡོད་ཚེ་བུ་གཟིག་འཕེན་ཟེར་བ་དང་ཇོ་རུ་གཉིས་ཀྱི་དམག་དཔུང་
བྱུང་སྐབས་ཁྱེད་གཉིས་གར་སོང་མ་མཐོང་། ང་རང་གིས་འ ཐབ་
པའི་རྟགས་མ་མགོ་འདི་ལ་ལྟོས་དང་ཟེར་ནས་སྤྲུལ་པའི་ཆོ་འཕྲུལ་གྱི་
མགོ་ཞིག་བསྟན་བྱུང་བས་གཟིག་འཕེན་གྱི་མགོ་ཡིན་པ་སྣང་བ་ཤར་
ནས་ཁྲོ་ཐུང་སྙིང་འདར་ལ་དབུགས་སྟོད་དུ་འཚངས་ཏེ་མིག་ཧུར་ཧུར་
ཅི་ཆ་མེད་པར་ལུས་པའི་ཚེ། སྤྲུལ་པའི་ལྕམ་སྲིང་མོས་བདུད་མོ་སོ་
སྲུང་མ་རེ་རེའི་མགོ་ལ་དགྲ་སྟ་རེ་བརྒྱབ་སྟེ་བསད། ཁྲོ་ཐུང་ནི་ཅི་
་ བྱས་བཤད་རྒྱུ་ཡོད་པ་མ་བྱུང་བའི་ངང་དེར་སྤྲུལ་པའི་ལྕམ་སྲིང་མོས་
，
4
164



，
སླར་ཁྱོད་ང་རང་གི་ལྷན་དུ་འགྲོ་འམ་མི་འགྲོ་བསྡད་ན་ངས་ཟ་བ་ཡིན་
ཟེར་བས་སྟག་རོང་དཔོན་ཤིན་ཏུ་སྐྲག་ནས་འདར་ཏེ་ཨ་ར་ཟིང་ཟིང་
གིས་ངས་ཅི་སྐྱ་ཟེ་ཞུས་པས་ཝེར་མའི་སྤྲུལ་པས་དྲེད་མོང་ཞིག་བྱུང་བ་
ལ་འདི་བཞོན་ནས་འགྲོ་ཟེར་ནས་ཨ་ཁུ་དབང་མེད་དུ་དྲེད་ལ་བསྐྱོན་
ནས་ཁྲིད་པས་འདར་སིལ་སིལ་གྱིས་ནམ་བཟས་ཡོང༌། བདུད་མོ་
འདི་རྒྱལ་ཁབ་འདི་ན་དབང་ཆེ་ཁས་བཙན། ཇོ་རུས་ཀྱང་ཡ་བོ་མི་
ཟིན་པ་གདུག་རྩུབ་ཆེ་བ་འདི་འདྲ་ཞིག་འདུག སྐྱབས་གནས་ཆུ་ལ་
ཞུས་ན་འཕོངས་འཁྱགས་ལ་སྦྱར། མགོ་བོ་མེ་ལ་བསྔས་ན་སྐུ་དང་
ཀོ་ལེ་འཚིག འདྲེ་དང་བདུད་ལ་སྐྱབས་ཞུས་ན་མཐའ་མ་རང་སྲོག་
གཅོད་ ཟེར་བ་ངེས་ པར་ བདེན། མ་ ཟད་ སྙིང་དང་འདྲ་ བའི་བུ་
གཟིག་འཕེན་དེ་ མོས་བསད། ང་དྲན་ རྒྱུ་མང་བས་ཡོང་རྒྱུ་མང་།
བྱ་ལག་མང་ན་རྐང་ཆག་ཁ་སྨྲས་མང་ན་རོགས་དང་འ གྲས་ཟེར་བ་
ངེས་ པར་ བདེན་བསམས་ པ་ མ་ ཟད། ཁྱིམ་གྱི་དགའ་ སྐྱིད་ དང་་་
ལོངས་སྤྱོད། གསེར་མཚོ་དང་ཉ་ཚ་སྟག་འཕེན་སོགས་ཀྱིས་ ཟེར་
ལུགས་རྣམས་དྲན། ལར་རང་ཉིད་ཀྱི་རིང་ལ་གེ་སར་ལ་དོ་བསྡོ་བ་
ཕྱི་ནང་བསྒྱུར། ད་དུང་ཡང་ང་གེ་སར་གྱིས་ཁྲི་འཕང་མཐོན་པོར་
བཞག་པས་གེ་ སར་ བཀའ་དྲིན་ ཤིན་ ཏུ་ ཆེ་ བར་ འདུག ད་ ད གྲ་་
འདིའི་ཁ་སྔོན་ནས་ཕྱིར་ལོག་ཏུ་འགྲོ་རྒྱུ་རྙེད་དཀའ་བས་ཅི་འ དྲ་བྱེད་
དགོས་པར་འ དུག་བསམས་ནས་སླར་བློ་འགྱུར་ནས་སྐྲག་པའི་དབང་
གིས་གེ་སར་དང་དགྲ་བླ་ཝེར་མ་ལ་ ཡིད་ཀྱིས་གསོལ་བ་དུ་མ་བཏབ་
པའི་ངང་གདུག་པ་སྤུན་བདུན་གྱི་རྫོང་རྩེར་སྤྲུལ་པའི་བདུད་མོ་དབང་
བྱེད་མ་དང་ཁྲོ་ཐུང་གཉིས་སྔར་ཇི་ལྟ་བ་ལ་ཟིལ་རྔམ་ལོག་འགྱུར་གྱིས་
ཆེ་བ་ཞིག་བྱས་ནས་ཐོན་པ་དང༌། རྒྱལ་བློན་རྣམས་དེ་སྔོན་ཐ་ཆུང་
165



ཁྲག་རལ་མ་མ་འབྱོར་བས་ཐམས་ཅད་བློ་མི་བདེ་མྱ་ངན་གྱིས་ནོན་
ནས་ཡོད་པ་དེ་ཡི་ཕྱི་ནང་ཞག་གཉིས་མཚམས་སྤྲུལ་པའི་དབང་བྱེད་
མ་འབྱོར་བས་ཐམས་ཅད་དགའ་སྤྲོ་ཚད་མེད་པ་ཤི་གསོན་འཕྲད་པ་
ལྟར་བྱུང༌། དེ་ནས་ཐམས་ཅད་གྲོས་ལ་འཚོགས་པ་དང་ལྷན་སྤྲུལ་
པའི་དབང་བྱེད་མོས་ཆོ་འཕྲུལ་གྱིས་གྲལ་མདོར་དབུགས་ལེན་གྱི་རྐྱལ་
པ་ཁ་ཕྱེས་ནས་སྙིང་དམར་ཧྲིལ་ཧྲིལ་དུ་བྱུང་ནས་ཕོ་བྱས་ཡོད་མདོག་
གིས་རྔམ་རྔམ་བརྗིད་བརྗིད་ ཀྱིས་ཞེ་སྡང་སྦྲུལ་ གྱི་ཁྲི་ སྟེང་དུ་ཧོར་་་་
འདུག་ཅིག་བྱས་ནས་གླུ་འདི་ལྟར་བླངས་པར་གདའོ།
གླུ་འུ་ན་ཨ་ལ་ཐ་ལ་རེད།
ཐ་ལ་འོ་ན་འ་འུ་རེད།
འ་འུ་ངག་གི་འགུགས་ལུགས་རེད། །
ཤ་ཁྲག་རྒྱ་མཚོ་འཁྱིལ་ཀློང་ནས།
བདུད་མོ་ལས་ཧུར་དྲག་མོའི་སྐུ། །
འཁོར་ཚོགས་བྱེ་བ་འབུམ་གྱིས་བསྐོར། །
ཨ་ཞེས་འབོད་དོ་ཁ་འཛིན་མཛོད། །
བསམ་དོན་འགྲུབ་ལ་རྒྱལ་ཁ་བསྟོད།
ས་འདི་ས་ངོ་མ་ཤེས་ན།
ཟི་གླིང་གཉིས་ཀྱི་ས་མཚམས་ན། །
མི་མིན་ལྷ་འདྲེའི་འདུ་ར་ན།
གདུག་པ་ནག་པོའི་ཕ་ཡུལ་ལ།
ང་བདུད་མོ་ཆགས་པའི་རྒྱལ་ས་རེད།
ང་འདྲ་གནམ་ས་གཉིས་ཀྱི་བདག
མི་དང་ལྷ་འདྲེའི་ཡ་བདག་ཡིན།།
_166



ཀཾ -
སྐྱེ་འགྲོ་ཀུན་གྱི་སྲོག་བདག་ཡིན།
གདོལ་པ་ནག་པོའི་བུ་མོ་ཡིན། །
རྒྱུ་ན་སྐྱི་བསེར་རླུང་ལས་མགྱོགས།
བསྐོར་ན་འཛམ་གླིང་ཡུད་ཀྱིས་བསྐོར།
འ ཐབ་ན་གཤིན་རྗེའི་བུ་ལ་འ ཐབ།
རང་བསྟོད་མིན་ཏེ་འདྲ་མའི་གླུ།།
མི་དབང་གཡུ་རྩེ་རྒྱལ་པོ་གསོན།
རང་རྒྱུད་གདུག་པ་སྤུན་བདུན་ཉོན།
ཁ་སང་ཁ་ཡི་ཉི་མ་ལ། །
ང་དང་བུ་མོ་ཁྲག་རལ་མ།
སྣ་བོ་སྟག་རོང་དཔོན་དང་གསུམ།
སོང་སོང་གླིང་དཀར་ཡུལ་ལ་སོང་།
གླིང་དཀར་ཡུལ་གྱི་ས་ཆ་ལ།
འཇའ་ཚོན་སྣ་ལྔ་ཟི་ལི་ལི།
མེ་རི་མེ་ཕུང་འུ་རུ་རུ། །
ཞིབ་པར་ལ་ལུང་མ་འབྱེད་ཐལ།
ང་དང་ཐེ་ཆུང་ཁྲག་རལ་གཉིས།
ཁྲ་མོའི་རྫོང་ལ་འཛུལ་ཉིན་མོ།
དཔའ་རྟགས་བུ་དང་བུད་མེད་ཁྱེར།
ཕྱིར་ལོག་ཤར་ཤར་སོང་བའི་དུས།
ལ་ལུང་མེད་པ་དམག་གིས་ཁེངས།
ཁྲག་རལ་གར་སོང་རྗེས་མེད་རེད།
རྣ་བོ་སྟག་རོང་འཇའ་ལྟར་ཡལ།
167



དཔུང་མེད་ང་རང་གཅིག་པུར་ལུས། །
གཡས་ཤོག་དམག་ལ་འཐབ་པའི་དུས། །
བརྒྱ་ལུག་སྤྱང་ཀིས་གཏོར་གཏོར་བྱས།
དེ་དྲག་མི་ཆེན་དུ་མ་བསད།
གཡོན་ཤོག་དམག་ལ་འ ཐབ་པའི་དུས། །
རམ་ནག་སེར་བས་རྡུང་རྡུང་བྱས། །
ཁས་བཙན་བརྒྱ་བརྒྱ་ཐང་ལ་བསྒྲིལ།
རྗེད་འདེ ད་དམག་ལ་འཐབ་པའི་དུས།
རྫོང་ཆེན་སྒོ་མོ་འདན་འདན་བྱས།
དེ་དྲག་མོ་རྡེའུ་བཞིན་དུ་བཏུས།
ཚུར་ཡོང་བཀག་མའི་བུ་དང་འ ཐབ། །
འབྲུ་དྲུག་ཟོར་བས་གཅོད་འདྲ་བྱས།
བསད་བསད་བརྒྱ་བརྒྱ་གྲངས་ལས་འདས།
དཔའ་རྟགས་དགྲ་བོའི་སྙིང་ལ་ལྟོས།
ང་རང་གཅིག་པུའི་བྱེད་ལས་ལ། །
སྒང་སྒང་རོ་ཡིས་གང་ལེ་དང་།
གཤོངས་གཤོངས་ཁྲག་གིས་གང་ལེ་བཟོས།
ཇོ་རུ་མིང་གཡེར་གྲགས་པ་ཅན།
འཐབ་ན་ཨ་ཡ་ཡོང་ངེས་རེད། །
དཔའ་རྟུལ་ཟེར་བའི་རྒྱང་གཡེར་ཅན།
ང་བུད་མེད་ཨ་ཡ་མ་རེད་ཐལ། །
བསད་བསད་བཤན་པ་ཤོར་ལེ་རེད།
སྤུན་བདུན་གྲོས་ཁ་འགྲིག་པས་ན།
168



གླིང་དཀར་ཡུ་མེད་བཟོ་ངེས་རེད།
ཀླུ་བཙན་ཐུགས་ཁ་དགྱེས་ངེས་རེད།
ཧོར་སེར་པོའི་བཟང་བསྟོད་ཡོང་ངེས་རེད།
ས་ཐམ་དབུ་རྣ་ཐོན་ངེས་རེད།
བདུད་ནག་པོའི་བསྟན་པ་མཐོ་ངེས་རེད།
ངས་སང་ཉིན་གཞིས་གོ་ཆོད་ལེ་བྱེད།
བུ་དཔའ་རྩལ་ཅན་དེ་ཇག་ལ་སོང་།
བྱ་བ་རྒྱུན་ཐག་བསྡམས་ན་དགའ།
གནའ་མི་བོད་ཀྱི་གཏམ་དཔེ་ལ། །
ཕོ་ལེ་ལོ་ཅན་གྱི་ལས་ཀ་དེ། །
ལས་ད་ལས་བསམ་བཞིན་རོ་ལ་སྦྱར། །
མོ་རུས་མ་ཅན་གྱི་ཟས་སྦྱིན་དེ།
ཟས་ད་སྦྱིན་ངང་ནས་ཁྱི་ལ་འཆོར།
དཔོན་སྙོམས་ལས་ཅན་གྱི་སྡེ་སྐྱོང་དེ།
སྡེ་ས་སྐྱོང་བསམ་བཞིན་སྤྲང་འཁྱམ་ཤོར།
ཕོ་ནུས་མེད་ཅན་གྱིས་ཇག་གཅོད་དེ། །
ཇག་ད་གཅོད་བསམ་བཞིན་མུ་ལ་འཆོར།
དེ་ཟེར་སྲོལ་བདེན་སྲོལ་གཉིས་ཀ་རེད། །
ད་རུང་གནའ་མིའི་གཏམ་དཔེ་ལ།
དཀའ་བའི་ལས་གཅིག་མ་བྱས་ན།།
དཀོན་པའི་ཟ་མ་མི་རག་ཟེར།
གོམ་གསུམ་གོམ་པ་མ་སྤོས་ན།
འགྲོ་བསམ་པའི་ས་ལ་མི་སླེབས་ཟེར།
1 69



དབྱར་སྟོན་ཟ་མ་མ་བསགས་ན།
དགུན་དཔྱིད་བདེ་བ་མི་རིག་ཟེར།
ལུས་དཀའ་བའི་འཐབ་འཛིང་མ་བྱས་ན།
གཏམ་སྙན་པའི་རྒྱལ་ཁ་ཐོབ་ལེ་མིན།
དེ་ཟེར་སྲོལ་བདེན་སྲོལ་གཉིས་ཀ་རེད།
ད་རེས་རྒྱལ་པོ་དབུ་འཕང་མཐོ།
གདུག་པ་སྤུན་བདུན་དཔའ་རྩལ་རྒོད།
ནག་ཕྱོགས་སྡེ་འབངས་བུ་རྟ་དར།
དཔའ་བའི་ཇག་གཅིག་མ་བཅད་ན། །
ཟ་མ་བུད་མེད་གྲོང་འདུ་འདྲ།
ད་རུང་བུ་མོ་དཔའ་སྙིང་རྒོད།
ཁ་སང་ཅི་བྱས་ལས་ལ་ལྟོས།
ལས་ལ་ལྟ་བཞིན་བསམ་བློ་སྐོར། །
རྒྱལ་བློན་སྔོན་སྔོན་སྔོན་ལ་ཕེབས།
སྔོན་ལ་འགྲོ་བཞིན་དཔའ་རྩལ་ངོམས།
ང་བདུད་མོ་རྗེས་རྗེས་རྗེས་ནས་ཡོང་།
ཨ་ཞང་གདོལ་པ་ནག་པོ་ལ།
དྲག་པོ་དམག་གི་དཔུང་གཡར་ཞུ།
ཀླུ་སྲིན་གདུག་པའི་བེང་ཆེན་ལ།
ལས་དམག་ཉི་ཁྲི་ཆིག་སྟོང་ཡོད།།
དེ་ཙམ་གླིང་ལ་ཞེད་དྭགས་མེད།
ལོ་རྒྱུས་སེམས་ལ་ཁྲིག་སེ་ཡོད།
དཔེ་བཞག་ན་འདྲ་མ་ཨེ་འདྲ་གདའ།
17O



ཙན་དན་ནགས་ཀྱི་གཞི་དཀྱིལ་ནས།
སྟག་མི་ཤ་ཟ་བའི་གྲགས་པ་ཅན།།
མ་མཐོང་གོང་ནས་སྙན་པ་ཁྱབ།
འགྲམ་བཅར་ན་ཁྱི་རྒན་རི་བྱོལ་རེད།
རྫ་རི་ཟིལ་མའི་སྒང་ལམ་ནས།
འབྲོང་མི་རུང་ཟེར་བ་གྲགས་པ་ཅན།
མ་མཐོང་གོང་ནས་རྒྱང་གཡེར་ཅན། །
འགྲམ་བཅར་ན་གཡག་རྒན་རི་བྱོལ་རེད།
རོང་ཆེན་སྨྱུག་མའི་གསེང་ལམ་ནས། །
ལྷོ་མི་རྒོད་ཟེར་བའི་གཡེར་པོ་ཅན། .
མཐོང་ཚད་ཐམས་ཅད་གསོད་པས་ཟེར།
འགྲམ་བཅར་ན་མི་རྒན་གཅེར་རྒྱུག་རེད།
རྨ་ཁམས་ཁྲ་མོ་གླིང་ཡུལ་ནས།།
ཇོ་རུ་ཟེར་བའི་གྲགས་པ་ཅན།
མཐོང་ཚད་ཆམ་ལ་འབེབས་པས་ཟེར།
འགྲམ་བཅར་ན་བུ་ཆུང་གོ་ཁྲབ་ཅན། །
ངས་བཤད་བཤད་མིན་ཏེ་འདྲ་མའི་གླུ།
གླིང་དཀར་དཔའ་རྟུལ་ཨོ་ཟོབ་ཅན། །
མི་མ་ཤི་གསོན་ལྤགས་བཤུ་བས་ཟེར།
དཔའ་རྒོད་འབྲུག་ལ་འགྲན་མི་རེད།
ལག་ལེན་འཇའ་དང་ནོར་མི་རེད།
དེ་ཨེ་རེད་མི་རེད་ལྟོས་དང་གསལ།
སྨན་ང་འདྲ་མ་ཐུབ་ཤོར་ལེ་རེད།
171



ལོ་བཅུ་གསུམ་ལོན་པའི་ཇོ་རུ་བུ། །
རྩལ་ལུས་སྐྱེད་མ་རྫོགས་བཏུལ་ན་དགའ།
དགྲ་མེ་སྟག་གཉིས་དེ་ཆུང་ཟེ་གསོད། །
ཟེར་བའི་དཔེ་དེ་བདེན་ངེས་རེད།
ཇོ་རུ་རིམ་གྱི་ལུས་དར་ན། །
ནམ་ཟླ་ཅི་བྱེད་ཤེས་ལེ་མིན། །
ང་བསྡད་ན་གཞིས་གོ་ཆོད་ངེས་ཡིན།
རྫོང་ཡུལ་དགྲ་ལ་འཆོར་དོགས་མེད། །
ཀླུ་སྲིན་དམག་གིས་སྲུང་བས་ཆོག་
སོང་ན་ད གྲ་མཐའ་བཅད་པས་ཆོག
འཆི་མེད་ལྕགས་ཀྱི་སྲོག་རྩ་ཐོབ།
མ་ཡིན་ཡིན་མདོག་བྱེད་ལེ་མིན།
དོན་བདེན་བདེན་འདྲ་ན་ཐུགས་ལ་ཞོག
མི་བདེན་དགོངས་པ་ཚོམ་དོན་མེད། །
ཅེས་མ་ཡིན་ཡིན་མདོག་གི་ གླུ་དེ་ལྟར་བླངས་པས་ལས་ཀྱི་་་་
དབང་གིས་ཐམས་ཅད་ལ་མི་འཇིག་པའི་གདེང་ཐོབ་ནས་ཞེ་སྤྲོ་གཏིང་
ནས་ལང་། དབང་བྱེད་མར་དཔའ་རྟགས་དང་རྒྱལ་ཁ་ཆེན་པོ་ཚད་
མེད་པ་ཐོབ་འདུག་བསམས་ནས་དགའ་སྤྲོ་ཚད་ལས་འདས་ཏེ་གདུག་
པ་སྤུན་བདུན་གྱི་མི་རེས་དཔའ་གླུ་རེ་བླངས། ཁྲོ་ཐུང་ནི་སྔ་ཉིན་
ནས་བློ་ལོག་སྟབས་ཀྱིས་འདི་བྱ་འདི་བྱེད་སྨྲ་མ་ནུས། གདོང་བཙན་
ཨ་དཔལ་ནས་ གླིང་གི་ཆགས་ཚུལ་དང་སྡོད་ལུགས་ཀྱི་གླུ་བླངས་པ་
ཉོབ་དོགས་ཀྱིས་མ་བཀོད། དེ་མཐར་བྱུ་རུ་དམར་པོའི་ཁྲི་སྟེང་ནས་
མི་ཉག་གཡུ་རྩེ་རྒྱལ་པོ་དེས་གྲོས་ཐག་གཅོད་པའི་གླུ་འདི་དཔའ་བོའི་
172



ངར་སྨྲ་ཧུར་ཐུང་ལ་དྲངས་ནས་བླངས་པར་གདའོ།
གླུ་ལུ་ན་ཨ་ལ་འུ་ན་རེད། །
ལ་ལུ་འོ་ན་ལེན་ལུགས་རེད།
སྡིག་པའི་ན་བུན་འཁྲིགས་པའི་ཀློང༌།
སྟེང་ཁམས་ལྷ་ཡི་གཞལ་ཡས་ནས།
བདུད་རྒྱལ་དགའ་རབ་དབང་ཕྱུག་ལ།
བདུད་འཁོར་བྱེ་བ་འབུམ་གྱིས་བསྐོར།
མི་རྟའི་ཁྲག་གིས་མཆོད་པ་འབུལ། །
འབོད་དོ་ཁ་འཛིན་རྒྱབ་རྟེན་མཛོད། །
མི་ཉག་ཧ་རི་རྩེ་དགུ་མཁྱེན།
གར་སོང་རྒྱབ་རྟེན་དགྲ་ལྷ་མཛོད།
རི་རྒྱལ་གཡུ་རི་རྩེ་རྒྱལ་མཁྱེན།།
མི་དཔའ་རྟ་ཧྲག་ཁ་འཛིན་མཛོད།
ས་འདི་བདུད་ཀྱི་འདུ་ར་ལ། །
ཨར་ཇག་ཇག་པའི་སྐུང་ལུང་རེད།
རི་བཙན་རྫ་དང་གངས་ཀྱིས་བསྐོར།
བཙན་པོའི་ལྕགས་རི་བརྡུངས་པ་འདྲ།
དེ་འོག་ཐམས་ཅད་ནགས་རིས་བསྐོར།
སྤུ་གྲིའི་ར་བ་བྱས་པ་འདྲ།།
རི་ཆེན་རེ་ལ་མཚོ་ཆེན་རེ། །
རི་ཆུང་རེ་ལ་མཚོ་ཆུང་རེད།
ལྕོག་སྟེང་ཆང་ཕོར་བཤམས་པ་འདྲ།
རྫོང་བཙན་གཤོང་མོ་དགུ་འགྲིལ་ལ།
，173



འབུམ་དགུ་དམག་གིས་ཨ་ལན་དཀའ།
མཚོ་ནས་གཡུ་འབྲུག་གྱེན་འགྲོ་འདྲ།
དེའི་ཕྱི་བྲག་གི་གུར་ཁང་རི། །
མཁར་སྟེང་དབུ་གདུགས་ཕུབ་པ་འདྲ།
རྟེན་འབྲེལ་མ་བསྒྲིགས་ལྷུན་གྱིས་གྲུབ།
ཕྱོགས་མཚམས་རྫོང་མཁར་དྲུག་པོ་ཆགས།
ལན་མེད་དཔའ་བོའི་རྫོང་མཁར་རེད།
ང་འདྲ་ང་ངོ་ལོས་ཤེས་ཏེ།
སྐྱེ་བ་གཅིག་ལ་སྐྱེ་རེས་གཉིས།
མི་ཚེ་གཅིག་ལ་བསྐོས་པ་གཉིས།
སྐྱེ་ས་མི་ཉག་རོང་ལ་སྐྱེས། །
ཤར་མི་ཉག་ཤེད་ཆེན་རྒྱལ་པོ་དེ།
གླིང་ཕོ་ཡིས་མ་བསད་མོ་ཡིས་བསད།
བཤད་བཤད་གཏམ་གྱི་སྲོལ་ལ་གདའ།
ཤེད་ཆེན་དེ་ཡི་སྲས་པོ་ལ།།
མི་ཉག་གཡུ་རྒོད་ལན་མེད་འཁྲུངས།
རྒྱལ་པོ་ཁས་བཙན་གྲགས་པ་ཆེ།
འཇང་བཟའ་སོག་བཟའ་རྒྱ་བཟའ་གསུམ།
རྒྱལ་ཁབ་གསུམ་ནས་བཙུན་མོ་བསུས།
འཇང་བཟའ་མེ་ཏོག་ལྷ་མཚོ་ལ། །
མི་ཉག་ཆོས་ཀྱི་དབང་ཕྱུག་འཁྲུངས།
སོག་ཟ་འུ་ཤང་སྐྱེས་མོ་ལ།
མི་ཉག་གཡུ་འོད་སྟོན་པ་འཁྲུངས།
174



རྒྱ་བཟའ་ཀོང་ཡན་ཆེ་མོ་ལ།
ང་རང་གཡུ་རྩེ་རྒྱལ་པོ་སྲིད།
རྒྱལ་ས་མ་འཆམ་མ་རེད་དོ།
ཆོས་དགེ་བའི་རྩོད་གཞི་བྱས་པས་ཕུང་།
ཆོས་དགེ་བ་ཨམ་དེ་གོ་བའི་དུས།
དྲན་པའི་ནང་ནས་གཟེར་གཅིག་རྒྱུ།
བཟོད་གླགས་མེད་པའི་ཞེ་སྡང་འབར།
དམ་ཆོས་བླ་མ་ཟེར་བ་དེ།
མཐོང་ན་ཤ་ཕ་ཁྱད་པར་མེད། །
དགྲ་ཇག་རྔོན་ལ་བསྐྱོད་ལུགས་སོགས།
གླེང་ན་ཡིད་སྤྲོ་ཁོང་ནས་སྐྱེ།
ཨ་བན་མི་དབོན་རྣམ་གཉིས་མདུན། །
བརྒྱ་གསོད་སྟོང་གསོད་ཁས་ལེན་བྱས།
དགའ་རབ་མངོན་སུམ་ཞལ་གཟིགས་ཐོབ།
འབྲལ་མེད་སྲུང་སྐྱོབ་བྱེད་པ་དང་། །
དགོས་གལ་ཆེའི་དུས་ལ་ཐུག་པའི་དུས།
རྨུ་ཐག་རྒྱུད་ནས་བསུ་འོང་གསུངས།
བསུས་ནས་ལྷ་ལ་འབྲལ་མེད་ཡིན། །
དེ་ཚོ་གཏམ་གྱི་གླུ་ཞོར་རེད། །
ཡང་དགོས་དོན་གྱི་སྙིང་པོ་ལ།
ཀླུ་སྲིན་བདུད་ཀྱི་སྡེ་འབངས་ཀྱི།
རྟེན་ཕུར་ཡིད་འཕྲོག་དབང་བྱེད་མ།
ཞི་བ་ལྷ་འདྲེ་མི་གསུམ་གྱི།
175



ཁྱོད་རྩལ་མཐོང་བས་དབང་དུ་འདུས།
ཁྲོས་ན་སྐྱེ་འགྲོའི་སྲོག་གི་བདག་
དཔའ་རྟགས་རྟགས་མ་འདི་ལ་ལྟོས། །
དབུ་ཐོན་དགའ་སྤྲོ་ཚད་མེད་ཆེ།
རྟེན་འབྲེལ་ཤིན་ཏུ་ལེགས་ནས་གདའ།
གནའ་མི་བོད་ཀྱི་གཏམ་དཔེ་ལ།
ལོ་ལེགས་ལྗང་པའི་དུས་ནས་ལེགས།
འབྲུ་རྡོག་པོ་རྒྱུས་ལུགས་ཁ་ཁ་རེད། །
རྟ་འདོ་ཆེན་རྟེའུའི་དུས་ནས་ལེགས།
གཟུགས་འགྲོས་གོམ་ཡག་ལུགས་ཁ་ཁ་རེད།
དགྲ་ཇག་འགོ་མོའི་དུས་ནས་ཡག་
རྟིང་པ་ཡག་ལུགས་ཁ་ཁ་རེད།
ཟེར་ཡང་ཟེར་ལ་བདེན་ཡང་བདེན།
ཨ་མའི་བཀའ་ལ་ཡར་ལྡོག་མེད།
དབང་བྱེད་ཁྱེད་དང་ཁྲག་རལ་གཉིས།
ཟེར་ཟེར་གཞིས་གོ་ཆོད་ལེ་གྱིས།
སྤྱང་གྲུང་རིག་པ་མ་འཕྱུག་དགོས།
ཇོ་རུ་མི་མིན་འདྲེ་མིན་གྱིས། །
ཅི་བྱེད་ཡིད་གཏད་ངེས་མེད་རེད། །
སང་ཚེས་བདུན་གཅིག་གོང་རོལ་ན། །
ཡུལ་སྡེའི་དཔུང་དམག་ཞིབ་བསྡུ་བྱེད།
རྒྱལ་བློན་མདུན་གྱི་དཔུང་ནས་བརྒྱན།
རྨ་ཁམས་གླིང་ཡུལ་ཁྲ་མོ་ལ།
176



རྒོད་པོའི་དཔུང་པ་ངོམ་རྒྱུ་ཡིན།
དཔའ་རྟགས་དབང་དུ་བསྡུ་རྒྱུ་ཡིན།
མ་ངན་འདོག་ཚ་ཇོ་རུ་ལ།
དཔའ་རྩལ་རྫུ་འཕྲུལ་ཅི་འདུག་ལྟ།
སྐྱ་ལོའི་ཁྲོམ་གཤོག་འབྲུག་མོ་ལ།
གཟུགས་སྐྱེ་མཛེས་ལེགས་ཞན་ལྟད་མོ་ལྟ།
དཔའ་རྟུལ་ཟེར་བའི་མིང་གཡེར་ཅན།
ངར་བཙན་དཔའ་སྙིང་ལྟད་མོ་ལྟ།
ལོངས་སྤྱོད་ཀླུ་དང་མཚུངས་པས་ཟེར།
ཟེར་ཚད་ཨེ་བདེན་ལྟད་མོ་ལྟ།
ངེད་ཅག་བྱེས་ཀྱི་འགྲོ་འདུག་དེ།
རིམ་པས་རྒྱལ་བློན་གྲོས་ཁ་བསྟུན།
ཐ་ཆུང་སྙིང་གྲོགས་ཁྲག་རལ་མ།
དགའ་རབ་ལྷ་ལ་ཁྲག་མཆོད་དང༌།
བྱ་དང་དུད་འགྲོའི་དགེ་མཆོད་གྱིས།
བླ་གནས་དུག་མཚོ་ནག་པོ་ལ།
ཁྲག་སྣ་དུ་མའི་མཆོད་འབུལ་གྱིས།
བྱ་སེར་འུག་པ་སྤུན་གསུམ་དེ། །
སྤུན་ཟླ་གཡུ་འོད་མདུན་དུ་ཐོངས།།
དྲག་པོའི་དགྲ་ཇག་ཆས་ལུགས་དང་།
དཔའ་བོ་རྒྱབ་ཆད་མི་རེད་པའི།
དཔུང་དམག་རོགས་དན་མཛད་རོགས་ཞུས།
ཞུ་བའི་བཀའ་རྒྱ་ཉམས་མེད་ཕུལ།
177



མ་ཟད་ཀླུ་བཙན་རྒྱལ་པོ་ལ།
གྲོས་ཁ་རོགས་དན་བཀའ་བསྟུན་རྣམས།
གཞིས་སྡོད་གཙོ་མོ་གཉིས་ལ་བབས། །
བྱེད་འགྲོའི་དགྲ་ཇག་ཐེངས་གསུམ་བྱེད།
དེ་རྗེས་མི་འགྱང་ཆ་ངག་ཡོད།
ཞག་བར་དགའ་སྐྱིད་འདུ་ར་བྱེད།
སྐྱིད་པའི་བྲོ་འཁྲབ་ལྷ་གསོལ་བྱེད།
ས་དང་ལུང་པའི་རྒྱུས་རྒྱ་མཁན། །
སྟག་རོང་དཔོན་བློན་རྣམས་ལ་བབ།།
འཚོ་ཟས་ཅི་འདོད་ལོངས་སྤྱོད་མཛོད།
གླིང་དཀར་འབངས་སུ་ཆུད་པའི་དུས།།
སྟག་རོང་རང་མལ་བཞག་པས་ཆོག
དེ་ལུགས་འགྲོ་སྡོད་བསླབ་བྱ་དེ།
མ་ཉམས་སོ་སོའི་ཡིད་ལ་ཞོག །
ཅེས་ གླུ་དེ་ལྟར་བླངས་ ཤིང་གྲོས་ ཐག་དེ་ ཐོག་ ཏུ་དབང་ནས་
ཟས་མཛོད་ལོངས་སྤྱོད་ཕུན་སུམ་ཚོགས་པའི་སྒོ་ཕྱེས་ཡུལ་སྡེ་ཀུན་ལ་
ཆ་དང་བང་ཆེན་གྱིས་ཁྱབ་པར་བྱས་ནས་འདུ་ར་བསྡུས་ཏེ་སྟག་རོང་
དཔོན་བློན་དང་བཅས་པ་ལ་ཟས་ཀྱི་སྟོན་མོ་རྒྱ་ཆེན་པོ་བཤམས་ཏེ་
ཐམས་ཅད་ཅི་འདོད་ལ་ལོངས་སྤྱད་དེ་བསྡད། དེ་ཡི་ནུབ་མོ་དབང་
བྱེད་མས་གོང་གི་བདུད་མོའི་སྙིང་ཁྲག་དང་རྫས་ངན་དགུ་སྦྱོར་བྱ་
ཁྱུང་སྔགས་སྦྱར་བཅས་བདུད་ཀྱི་བླ་མཚོའི་ནང་བཏབ་པས་ཀླུ་སྲིན་
གདོལ་པ་ནག་པོ་དང༌། ཀླུ་ནག་མི་བཟན། ཆུ་སྲིན་མགོ་ ཅན་
སོགས་དང༌། བདུད་ཀྱི་བླ་ཉ་བདུན་པོ་སོགས་སྐད་ཅིག་ཉིད་ལ་ཤ་
178
.



རུས་བྱེ་ནས་ཞིག་པར་གྱུར་ཏོ། གཞན་ཡང་གདོལ་པ་ནག་ཕྱོགས་
ཅན་གནས་པའི་མཚོ་ལ་འོ་མས་མཆོད་པ་ཕུལ་ནས་ནག་ཕྱོགས་ཀྱི་
མགོན་སྐྱབས་དང་ཕྲལ། ཡང་སྦུག་མཛོད་ཉི་ཤུའི་ལྡེ་མིག་བླངས་ཏེ་
སྒོ་ཕྱེས་ནས་ཡང་མཛོད་དུ་ཁྲག་ཞག་གི་མར་མེ་བདུན་ཡོད་ལ་སྙིང་
ཁྲག་བཏབ་པས་ཚག་སྒྲ་ཆེན་པོའི་ངང་ནས་བླ་གནས་མར་མེ་བདུན་
པོ་ཡལ། ཀླུ་སྲིན་བདུད་ཀྱི་རྟེན་ཕུར་ཕ་ཝང་ནག་པོ་ཞིག་ཡོད་པ་
སྲིང་ལྕམ་མོས་དགྲ་སྟས་ཕྱེ་མར་གཤགས། དེ་ཡི་ནང་ནས་བདུད་ཀྱི་
བླ་སྲོག་ལུས་སྦལ་པ་ལ་མགོ་བདུན་ཡོད་པ་འཕྱི་བ་ཙམ་ཞིག་བྱུང་བ་དེ་
ཉིད་ཅི་ལྟར་བྱས་ནས་འདུལ་དགོས་གཟིགས་པས། རབ་གེ་སར་
ཁོང་ཡིན་དགོས་ཀྱང་ས་ཐག་གིས་འགྲང་བས་ཅི་བྱ་བྲལ། ཡང་རྟ་
མགྲིན་དམར་པོའི་སྤྲུལ་པ་སྟག་རོང་དཔོན་གྱིས་ཐུལ་བར་མཁྱེན་ནས།
དགྲ་བླའི་སྲིང་ལྕམ་དབང་བྱེད་དུ་བརྫུས་པ་ཁོང་གིས་བདུད་ཀྱི་བླ་
སྲོག་དེ་ལྕགས་སྤར་སྲུབ་ཁང་དུ་བཙུད་དེ་མི་འཆོར་བའི་གཟེར་བཏབ།
རྒྱལ་པོ་གཡུ་རྩེ་དང་གདུག་པ་སྤུན་བདུན་ལ་མནོལ་བའི་རྫས་སྣ་དགུ་
སྦྱོར་དེ་ལོ་ཟླའི་ཆང་ལ་སྦྱར་ཏེ་མྱོས་པར་བླུད། ཁྱི་དུག་ཁྱི་བལ་དང་།
སྤྱང་དུག་སྤྱང་བལ། མི་དུག་མི་བལ་ལ་སོགས་ཀྱི་དུད་པ་བར་སྣང་
ཁྱབ་པར་བདུག་པས་ཐམས་ཅད་ཅི་དྲན་མེད་པ་ཆང་གིས་ར་རོ་བ་
ལྟར་དེ་ནུབ་ཐམས་ཅད་ཉལ། ས་སྲོད་ཕག་གི་དུས་དགྲ་བླའི་སྲིང་
ལྕམ་དབང་བྱེད་མར་བརྫུས་པ་དེ་ཉིད་ཀྱིས་བདུད་རྩིའི་ཆང་བེལ་གང་
དང་ལྕགས་སྤར་ཁྱེར་ཏེ་འཇིགས་སུ་རུང་བའི་ཆ་བྱད་ཀྱིས་ཕེབས་པས་
ཁྲོ་ཐུང་ཡང་ཚུར་འབྱོར་ཏེ་ཉལ་ནས་ཡོད་ཁར་སྲིང་ལྕམ་དེར་ཕེབས་
ཏེ། སྟག་རོང་དཔོན་འདིར་ཕེབས་ཟེར་ནས་ཟུར་དུ་བོས་ནས་ཨམ་
ཕྲག་ནས་དར་གྱི་དོ་ལི་ཞིག་བསྐྱངས་ནས་འདིར་རྐང་པ་སྤོས་དང་
179



ཟེར་བས་རྐང་པ་དེའི་སྟེང་བཞག་པ་དང་ལྷན་བར་སྣང་ལ་ཁྱེར་སོང་
སྙམ་པའི་སྙིང་སྟོང་སྟོང་ངང་ས་རྒྱུས་མེད་པའི་མི་མེད་ས་མདོག་ནག་
སེང་ཞིག་ཏུ་སླེབས། སྲིང་ལྕམ་ལྷའི་སྤྲུལ་པ་དབང་བྱེད་མས་ཡེ་ཤེས་
ཀྱི་མེས་ཉིན་མོ་ལྟར་གསལ་བར་བྱས་ཏེ་ལྕགས་སྤར་སར་བཞག་ནས་
ཆང་དེ་ཨ་ཁུ་ལ་གཏད་དེ་གླུ་འདི་ལྟར་བཞེངས་སོ།
གླུ་འོ་ན་ཨ་ལུ་ཐ་ལུ་རེད།
ཐ་ལུ་འོ་ན་ལ་ལུ་རེད། །
ལ་ལུ་བདུད་མོའི་ལེན་ལུགས་རེད།
སྨན་ང་ལ་འགོ་བའི་ལྷ་སྲུང་རྣམས།
ཁ་གཡེལ་ང་ལ་སྡོང་གྲོགས་མཛོད། །
རང་ཆུང་མི་ཉམས་དགུང་ལ་བསྟོད།
ས་འདི་ཨར་ཇག་སྐུང་ལུང་ལ། །
ཡང་དགོས་མི་མེད་རེ་ཐང་རེད།
ང་འདྲ་ང་ངོ་མ་ཤེས་ན། །
ནག་པོ་བདུད་ཀྱི་རྒྱལ་མོ་ཡིན།
ཁམས་གསུམ་ཟ་བའི་དབང་ཆེན་ཡིན།།
སྐྱེ་འགྲོའི་སྲོག་གི་བདག་པོ་ཡིན།
ང་ཡི་གོང་ལ་ཡོད་སྣང་མེད། །
དེ་ཨེ་ཡོད་སྟག་རོང་དཔོན་གྱིས་ཤེས།
བསྐྱབས་ན་སྐྱོབ་པའི་དཔོན་མོ་ཡིན།
དེ་ནས་ཉོན་དང་ཁྲོ་རྒྱལ་དཔོན།
སྐྱེམས་པོ་ཆང་གི་ཉིང་ཁུ་འདི། །
དཔའ་མེད་དཔའ་ཁ་ཆུད་པའི་ཆང་།
180



བཤད་ན་གཏམ་གྱི་འཕྲུལ་འཁོར་ཡིན།
ལུས་རྩ་ཁ་འབྱེད་པའི་ལྡེ་མིག་ཡིན།
གོམ་གསུམ་སྤོས་པའི་ཚེགས་གླ་ཡིན།
ཆང་འདི་ངོམ་པར་ཁྱོད་ཀྱིས་ཐུང་།
ལྕགས་ཀྱི་སྤར་བུ་འདིའི་ནང་ལ།
བདུད་མོ་ང་ཡི་སྒོས་ད གྲ་ཡོད། །
དཀར་པོ་ལྷ་གྲལ་འཁོད་ལེ་མིན།
ནག་པོ་བདུད་གྲལ་ཐེ་ལེ་ཡིན། །
ཕོ་མཐོང་ཚད་སྲོག་རྩ་གཅོད་པས་ཟེར།།
གདུག་པ་དུག་གི་ཁ་རླངས་ཅན། །
ཀུན་གཞི་ཆོ་འཕྲུལ་ཅི་ཡང་ལྡན། །
སྦྲུལ་དཀར་སེར་དམར་ལྗང་སྔོ་ནག་མགོ
དུག་གིས་ན་བུན་ཐུ་ལུ་ལུ།།
མཐོང་ན་སྐྱི་གཡའ་ཟིང་བ་ཡོད། །
མཐོ་བ་གནམ་ལ་ཤོར་དོགས་ཡོད།
དམའ་བ་ས་ལ་འཛུལ་དོགས་ཡོད།
དེ་རིང་ཉི་མའི་ཡན་ཆོད་ལ།
ཆོས་དགེ་བ་རྣ་བར་གླེང་ས་མེད།
ལྷ་བླ་མ་ཟེར་དུས་ཞེ་སྤྲོ་ལ། །
མི་སྟག་རོང་སྔགས་ཀྱི་སྡོང་པོ་ལ།
སྐྱབས་ད་རེས་བཙལ་བའི་དུས་ཤིག་བྱུང་།
ལྷ་ཡི་དམ་ཡོད་ན་གསལ་སྣང་སྒོམས། །
སྔགས་བསྙེན་པ་ཡོད་ན་གྲངས་སུ་བཟློས།
181



ལུས་རྫུ་འཕྲུལ་ཡོད་ན་རྩལ་ཁ་ཕྱུང༌། །
ཐུགས་ཏིང་འཛིན་ཡོད་ན་མཉམ་པར་ཞོག
ད་རེས་འདི་ཉིད་མ་ཐུལ་བར།
་་་རོང་ཅི་བྱེད་རང་དབང་མེད།
དགྲ་གདུག་པ་འདི་ཉིད་ཐུལ་བའི་མཚམས།
འདི་བྱས་མི་ལ་གླེང་ཆོག་མེད། །
སོ་སོའི་རང་ཚུགས་རང་གིས་ཟུང་།།
ཁྱོད་ཀྱང་གླིང་དཀར་སྟོད་ལ་སོང་།
རྒྱལ་བློན་རྣམས་དང་རིམ་གྲོས་ཀྱིས།
ངས་ཀྱང་བདུད་ཡུལ་གཞིས་ས་གནོན།
ནག་པོ་བདུད་ཀྱི་བསྟན་པ་འཚོ། །
ང་བདུད་མོ་སྲོག་གཅོད་ཤ་ལ་དགའ།
ཤ་གསར་པའི་རིགས་དེ་ཞིམ་ཤ་ཆེ།
བདུད་མོའི་སྐོམ་ཆུ་ཁྲག་ལ་དགའ།
ཁྲག་དྲོན་མོའི་རིགས་དེ་མངར་ཤ་ཆེ།
ཡུན་རིང་ན་སྟག་རོང་ཟ་ཡང་སྲིད།
དེ་རིང་ཕོ་བྱས་གོ་ཆོད་ན།
རིན་ཆེན་གསེར་གྱི་དཔའ་དར་ཡོད།
གླིང་དཀར་ཨ་ཁུའི་ཡིད་ལ་ཞོག །
ཅེས་ གླུ་དེ་ལྟར་བླངས་ནས་ཆང་དེ་སྣོད་ ཕོར་ཞིག་ཏུ་བླུགས་
ནས་སྟག་རོང་དཔོན་ལ་དྲངས་པ་དང་ཁྲོ་ཐུང་ནི་དེ་སྔོན་གླུ་དེ་ཐོས་པ་
དང་གང་ ཅིའི་ ཐད་སྐྲག་ནས་འདར་ཁུམ་ཁུམ་དུ་ཡོད་པ་ཆང་དེ་་་
གསུམ་གཏམས་ཤིག་བཏུངས་པས་བདུད་རྩི་ལྷའི་ཆང་དེས་ལུས་ཀྱི་
182



རྩལ་བྱེ་བདེ་གསལ་གྱི་ཉམས་འབར། མི་འཇིགས་པའི་གདེང་ཐོབ་
སྟེ་ལྷ་རྟ་མགྲིན་ཧེ་རུའི་བསྐྱེད་རྫོགས་གསལ་བ་ལ་ཞུགས་ཏེ་ལྷ་འབོད་
གླུ་བསྐུལ་གྱི་གླུ་འདི་ལྟར་བླངས་པར་གདའོ།
ཨོཾ་མ་ཏྲི་མུ་ཡི་ས་ལེ་འདུ། །
ཨ་དཀར་ཨ་དམར་དུ་ཏྲི་སོ།
ནག་པོ་ཧི་ཧི་དམར་དམར་ཧཱུྃ།
གླུ་ལེན་ན་དཀོན་མཆོག་གསུམ་ལ་ལེན།
ངག་བཀུག་ན་བདེ་སྟོང་རྒྱུད་ནས་འགུགས།
སེམས་སོམ་ཉི་མེད་པའི་རང་ཞལ་ལྟ། །
སེམས་ངོ་བོ་རྟ་མགྲིན་ཧེ་རུ་ཀ།
ལྷ་རྟ་མགྲིན་གཞན་ལ་མི་སྲིད་དེ།།
འབོད་པ་ལྷ་ཆོས་ཆེ་བ་ཡིན། །
འབོད་བྱེད་ཐུགས་དམ་གནད་སྐུལ་ཡིན།
ཡེ་ཤེས་མེ་ཕུང་ཀློང་ཡངས་ནས། །
སྟག་ལྷ་མེ་དབལ་རྟ་མགྲིན་ཞུ།
འབོད་དོ་ཁ་འཛིན་སྡོང་གྲོགས་མཛོད།
དགྲ་བགེགས་འདུལ་བའི་ཕྲིན་ལ་མཛོད།
ཡེ་གཤེན་གཡུང་དྲུང་བོན་གྱི་ལྷ།
གནམ་ས་གང་བའི་ལྷ་ཡི་དམག
དགྲ་བགེགས་འདུལ་བའི་ཞལ་བཞེས་བཞིན།།
འབོད་དོ་དགྲ་བགེགས་ཆམ་ལ་ཕོབ།
ཁྲ་མོ་གླིང་གི་འགོ་ལྷ་ཆེ།
དགྲ་ལྷའི་གཉན་སྟག་ལྷ་འཁོར་འབུམ།
183



དགྲ་བགེགས་འདུལ་བའི་གཉེན་པོ་ཆེ།
ད་རེས་ཨ་ཁུའི་གྲོགས་ལ་བྱོན།
ཉམ་པ་ད གྲ་བགེགས་ཆམ་ལ་ཕོབས།
ལྷ་ཆེན་ཚངས་པ་ལྷ་འཁོར་འབུམ།
འབོད་དོ་ཨ་ཁུའི་གྲོགས་ལ་བྱོན།
ནམ་མཁའི་དབྱིངས་ཀྱི་རྒྱུ་ལམ་ཆོད། །
ཉམ་པ་དགྲ་བགེགས་ཆམ་ལ་ཕོབ། །
གཉན་ཆེན་སྐུ་ལྷ་གཉེན་འཁོར་འབུམ།
ད་རེས་འབོད་དོ་གྲོགས་ལ་བྱོན།
དགྲ་བགེགས་བར་སྣང་རྒྱུ་ལམ་ཆོད།
ཉམ་པ་བྱད་མ་ཆམ་ལ་ཕོབ།
ཀླུ་ཆེན་གཙུག་ན་ཀླུ་འཁོར་འབུམ།
ད་རེས་འབོད་དོ་གྲོགས་ལ་བྱོན།
དགྲ་བགེགས་ས་གཞིར་རྒྱུ་ལམ་ཆོད།
ཉམ་པ་བྱད་མ་ཆམ་ལ་ཕོབས། །
གནམ་རིམ་པ་བཅུ་གསུམ་ཡང་སྟེང་ནས།
ནེ་ནེ་གནམ་སྨན་དཀར་མོ་ལ། །
སྣང་སྲིད་མ་མོ་འབུམ་གྱིས་བསྐོར།
སྲིད་གསུམ་གསལ་ལེར་གཟིགས་པ་བཞིན།
ད་རེས་འབོད་དོ་གྲོགས་ལ་བྱོན། །
དགྲ་བགེགས་མ་ཤོར་གསལ་བར་གཟིགས།
ཉམ་པ་འདུལ་བའི་དཔུང་རོགས་མཛོད། །
ཕུ་བོ་དུང་སྐྱོང་དཀར་པོ་དང་།
1
-
184



ནུ་བོ་ཀླུ་སྦྲུལ་འོད་ཆུང་དང༌།
སྲིང་ལྕམ་ཐེ་ལེ་འོད་འཕྲོ་སོགས།
གེ་གེའི་ལྷ་དང་སྲུང་མ་རྣམས།
ད་རེས་ཨ་ཁུའི་གྲོགས་ལ་བྱོན།
ཉམ་པ་དགྲ་བགེགས་ཆམ་ལ་ཕོབས།
གནམ་ས་བར་གྱི་ཝེར་མ་དང༌།
དགྲ་བླ་དགུ་ཁྲི་དགུ་འབུམ་དང་།
རྨ་རྒྱལ་རྨ་རིགས་ཟོ་དོར་ལྷ།
ད་རེས་འབོད་དོ་གྲོགས་ལ་བྱོན།
སྡང་དགྲ་གནོད་བྱེད་ཆམ་ལ་ཕོབས།
དཀར་ཕྱོགས་བསྟན་སྐྱོང་གཞི་གནས་བདག
དམ་ཅན་ཆོས་སྐྱོང་འཁོར་བཅས་རྣམས།
ཨ་ཁུས་འབོད་དོ་གྲོགས་ལ་བྱོན།
སྡང་དགྲ་གནོད་བྱེད་ཆམ་ལ་ཕོབས།
རང་བྱུང་ཡེ་ཤེས་གེ་ཧོམ་དུང་།
ཡེ་ཤེས་མཁའ་འགྲོའི་ལྷ་ཚོགས་བཞུགས།
ཉོན་མོངས་དུག་ལྔའི་རང་གཟུགས་ཉིད།
མངོན་སུམ་དགྲ་བགེགས་གནོད་བྱེད་འདི།
ཡེ་ཤེས་རལ་གྲིས་ཕྱེ་མར་ག ཏུབས། །
རྣམ་ཤེས་བདེན་ཆེན་ཞིང་ལ་དྲོངས།
ཕུང་པོ་ལྷ་ཡིས་ཞལ་དུ་མཆོད། །
དུད་པ་གནམ་ལ་མ་འཕྱུར་ཞིག །
སྔོ་མར་ནད་སྤྲིན་མ་འཚུབས་ཤིག
185



སྡང་དགྲ་རྡོག་པའི་ཞབས་ལ་གནོན།
ལྷ་རྩེ་གསུམ་ད་རེས་ཐུགས་མ་གཡེལ།
དཔའ་རྟགས་ཨ་ཁུས་ཐོབ་པར་ཤོག
ཅེས་གླུ་དེ་ལྟར་མཇུག་རྫོགས་པ་དང་དགྲ་བླའི་སྲིང་ལྕམ་དབང་
བྱེད་མས་ལྕགས་སྤར་ཁ་ཕྱེས་པ་དང་ལྷན་ཁྲོ་ཐུང་གིས་སྲིན་གྲི་ཤུབས་
ནས་ཕྱུངས་ཏེ་མིག་བཙུམས་ཤིང་ལྷ་སྣང་མ་འབྲལ་བའི་ངང་གྲི་གཅིག་
རྗེས་གཉིས་རྗེས་ལན་དགུས་བླ་གནས་དེ་དུམ་བུར་གཏུབས། རྣམ་
ཤེས་ལ་འཕོ་བ་བཏབ། སླར་བླ་གནས་སྦལ་པའི་ཤ་ཁྲག་དེ་ལྕགས་
སྤར་དུ་བསྡུས་ཏེ་དུད་པ་མི་འཐུལ་བར་ཚགས་སུ་བཙུད་ནས་མེ་ལ་
བསྲེགས་ཏེ་མནན་པ་མཛད་པས་གདུག་པ་སྤུན་བདུན་གྱི་བླ་གནས་
ཡོངས་རྫོགས་ཐུལ་ལོ། དེ་ནས་སྲིང་ལྕམ་བདུད་མོར་བརྫུས་པ་དེས་
བཞིན་རས་ཅུང་གསལ་བའི་མདངས་ཕྱུང་ནས་གསེར་སྦར་བ་གང་ཁྲོ་
ཐུང་ལ་བྱིན་ནས་ན་རེ། གསེར་འདི་ཁྱེད་ཀྱིས་སྦལ་སྦྲུལ་བསད་པའི་
རྔན་པ་ཡིན། ལར་ཡུལ་ཁམས་ལ་སྦལ་སྦྲུལ་མེད་པ་ཅི་ཡོད་དེ་ཁྱོད་
ལ་དཔའ་རྩལ་དང་སྟོབས་ཤུགས་རྫུ་འཕྲུལ་ཅི་འདུག་བལྟས་པ་ལས།
ཁྱོད་ལུས་འདར་སིལ་སིལ་མིག་བཙུམས་ཤིང་ལྟ་མི་ཕོད་པ་ཅི་བྱས་པ་
ཐམས་ཅད་ངས་མཐོང་། ཡུལ་ཁམས་འདིར་ཁྱོད་མཁོ་གལ་མི་ཆེ་
བས་རང་ཡུལ་དུ་ལོག་ན་དགའ། ད་ལན་ངས་ཁྱོད་ལ་ཀུ་རེ་རྩེད་
མོས་སྦལ་སྦྲུལ་གསོད་བཅུག་པ་དེ་དག་གཞན་ལ་གླེང་ན་ཡོན་ཏན་
ཆེར་མེད་པ་མ་ཟད། ཁྱོད་ཀྱི་མཚང་བྲུས་པ་ལྟར་ལས་མི་ཡོང་བས་
གསང་རྒྱ་བྱས་ན་དགའ། ངས་ཀྱང་མི་སྨྲ་བས་ཆོག་ད་ཁྱོད་ཉལ་
སའི་སར་ངས་སྐྱེལ་ཆོག་ཟེར། བྱ་བ་བཟང་པོ་གྲུབ་པར་སྲིང་ལྕམ་
མོ་ཐུགས་དགྱེས་ཀྱང་བདུད་ཡུལ་དུ་དགའ་བ་མི་སྐྱེ་བའི་སུན་ཕྱུང་
186



པའོ། དེ་ནས་སྔར་ལྟར་དར་གྱི་དོ་ལི་བརྐྱངས་པའི་སྟེང་རྐང་པ་
བཞག་པ་ན་སྔར་ལྟར་དུ་མིག་བཙུམ་པས་ཡུད་ཀྱིས་སྟག་རོང་དཔོན་
གྱི་གཟིམ་མལ་དུ་ཐོན། སྟག་རོང་ནས་བསུམ་པ་ལ། རྒྱལ་བློན་
གཞན་རྣམས་ང་ལ་འདུན་པ་དང་བློ་ཆགས་འདུག་ཀྱང་། བདུད་མོ་
འདི་ ནི་ དབང་ ཆེ་ ཁས་ བཙན་ དྲན་ འཕྲུལ་ ཚ་ བས་ སྟོབས་ཀྱང་ཆེ།
གཟིག་འཕེན་ཀྱང་བསྒྲུངས་ངེས་པར་ཡོད་ཤས་ཆེ། ང་འདི་་་་་
སླེབས་ནས་ཡུན་རིང་མ་སོང་བར་ཁ་སང་ལམ་ནས་དམའ་འབེབས་ཀྱི་
གཏམ་དང་རྡུང་རྡེག་དེ་ཙམ་བྱས་པས་མ་ཚད་ཤིན་ཏུ་ཞེད་པའི་དྲེད་
ལ་བསྐྱོན། དོ་ནུབ་གསོད་རྒྱུ་སྦལ་སྦྲུལ་ལས་མེད་ཀྱང་དགྲ་བགེགས་
ཆེན་པོ་ཞིག་ཡོད་མདོག་གིས་མགོ་གཡོག་བཏང་སྟེ་ངའི་རྒྱུད་རིམ་གྱིས་
ཤོར། ད་ཡུན་རིང་ན་བདུད་མོ་འདིས་རྡུང་རྡེག་གསོད་གསུམ་གྱི་
ལེགས་པོ་མི་བྱེད་པ་ ཐག་ཧྲིལ་ཆོད་རེད་འདུག་བསམས་པ་མ་ཟད།
རང་ཡུལ་གྱིས་དགའ་སྐྱིད་རྣམས་ལམ་ལམ་དྲན་ནས་གླིང་གི་ལྷ་སྲུང་
ལ་གསོལ་བ་བཏབ་ནས་ཉལ་ལོ། ་ཉི་མ་དེ་ཡི་ཕྱི་ནང་བདུད་ཀྱི་རྒྱལ་
བློན་ཐམས་ཅད་བླ་གནས་བཏུལ་བའི་རྐྱེན་དང་བརྒྱལ་ བའི་རྫས་
བདུག་གི་མཐུས་བློ་གཞན་ཆེར་དཔྱད་རྒྱུ་མེད་པ་དགའ་སྤྲོའི་ངང་
དམག་བསྡུ་གོ་མཚོན་རྩིས་བཤེར་སོགས་ལ་བརྩོན་བཞིན་གནས་སོ།
187



ལེའུ་ལྔ་པ།
གཡུ་རྩེས་གླིང་ལ་དཔུང་དམག་མ་དྲངས་གོང་།
གེ་སར་ལྷ་དམག་ཆས་ནས་སྐུང་ལུང་བཟུང་།
དགྲ་བོའི་ཉུལ་དམག་དཔའ་རྟུལ་བདུན་གྱིས་བརྡུངས།
ཁྲོ་ཐུང་ལམ་སྣར་ཆས་པ་གླིང་ལ་འཁོར།
，
དེ་ནས་རྨ་ཁམས་གླིང་ཡུལ་ཁྲ་མོ་རྫོང་མི་འགྱུར་དངུལ་ཆུ་ཁྲོ་
རྫོང་ནས་དཔའ་མི་འགྱུར་རྒྱ་ཚ་ཞལ་དཀར་དེ་ཉིད་སྲས་ལྷའུའི་དོན་
ཆེད་ཨ་ཁུ་སྒོམ་ཆེན་གཏིང་མེད་འཇལ་ཞིང་གསེར་དངུལ་དང་རྡེལ་
ཚད་བཅུ་རེ་ཕུལ་ཞིང་སྲས་ཀྱི་སྐུ་རིམ་ཞུས་པ་ན། སྒོམ་ཆེན་གཏིང་
མེད་ཀྱི་ཞལ་ནས་ཁྱེད་ཀྱི་སྲས་དེ་གླིང་ལྷ་མི་ཡོངས་ཀྱི་མི་གཡང་སྤྱི་
དཔོན་དཔོན་གྱི་སྣང་ངུ་དང་དབྱེར་མེད་པ་དགྲ་བླ་གཉན་ སྟག་གི་
སྤྲུལ་པ་ཞིག་ཡིན་ཀྱང་ནང་དམ་ཚིག་ཆག་ཉམས་ཀྱི་གདོན་བགེགས་
ཞུགས་པས་དེས་དབང་དཀའ་ཡང་། རིགས་གསུམ་མགོན་པོའི་་
རྣམ་འཕྲུལ་སྐུ་སེང་ཆེན་ནོར་བུ་དགྲ་འདུལ་གྱི་བཀའ་གསུང་ཚད་མར་
སྒྲུབ་དང་ཕྱིས་སྨུག་པོ་འདོང་གི་རྒྱུད་པ་ཚོ་དྲུག་གླིང་གི་རྒྱལ་པོ། གེ་
སར་ ཐུགས་ཀྱི་སྲས་པོ། སྡང་བ་དགྲ་ཡི་ ཁ་ གནོན། བྱམས་ པ་
གཉེན་གྱི་འཁྲི་ཤིང་གླིང་མི་འཐོར་བརྟན་པའི་གཞུང་ཞིང༌། འཛམ་
གླིང་དུ་ གྲགས་པའི་ལྷ་སྲས་དགྲ་བླ་ངང་གིས་འདུ་བ། ལེར་མ་་་
188



རྣམས་ཀྱི་འཁོར་ས། དཔའ་རྟགས་གཡུལ་རྒྱལ་ དཔའ་བོ་ཞིག་་་་
འབྱུང་བ་སྣང་གསུངས་པའི་རྡོ་རྗེའི་བཀའ་ལུང་དྲི་མ་མེད་པ་ཞལ་
བཞེས་ཐོབ། གདོང་འབུམ་པའི་ཞལ་ལུ་དེ་ཉིད་ཀྱི་དགོངས་པ་ལ།
རྨི་ལམ་འཚུབ་འགྱུར་ཡང་ཆེ། ད་ཅི་བྱ་བྲལ་བ་ལ་འགྱོད་པ་ཆེར་
བྱེད་རྒྱུ་མི་འདུག་དགོངས་ནས་ལེགས་ཞུས་དང་བཅས་ཕྱིར་ལོག་མྱུར་
བར་ཕེབས་པས་སེང་འབྲུག་སྟག་རྫོང་དུ་འབྱོར་བ་དང༌། གླིང་རྗེ་
མི་ཡི་ཉི་མ་གེ་སར་དགྲ་བླའི་རྒྱལ་པོ་ཁོང་མཇལ་ཞིང་གསུང་གླེང་་
མཐར་ ཤར་བདུད་སྲིན་མོ་བྱུང་ཚུལ་སྲས་དང་རྒྱ་བཟའ་ཤོར་ལུགས་
སོགས་ཞིབ་པར་གསུང་གླེང་མཛད་པ་དང༌། རྒྱ་ཚ་ཐུགས་རྒྱལ་་
བཞེངས་ཏེ་ཉི་མ་སང་ནས་དམག་དཔུང་བསྡུས་ནས་དམག་རྒྱག་རྒྱུ་
ཡིན་གསུངས་ པའི་ གླུ་ ལེན་ འགའ་ རེ་ ཡོད་ ཀྱང་ ཉོབ་ དོགས་ བཞག
ལྷ་སྲས་གེ་སར་རྒྱལ་པོར་དགྲ་ལྷ་ན་ཆུང་སྟག་ཆ་མ་བདུད་མོར་བརྫུས་
ནས་ཕེབས་ལུགས། སླར་ཡང་ནེ་ནེའི་བཀའ་ལུང་ལ་བསྟུན་ན་རང་
ཅག་ཕོ་བྱས་ལེགས་ལམ་མཆིས་པའི་བཀའ་ལུང་བསྩལ་བས་ཞལ་ལུ་
དཀར་པོས་གཙོས་དར་འཕེན་དང་ས་སྡེ། དཔའ་ལ་སོགས་ལྷ་སྲས་
གེ་སར་རྒྱལ་པོའི་བཀའ་ལྟར་ཐུགས་ གྲོས་མཐུན། དེ་ནས་ཞག་་་་
བདུན་སོང་བའི་ཐོ་རངས་གླང་གི་དུས་ཚོད་ལ། མ་ནེ་ནེ་གནམ་
སྨན་དཀར་མོ་དེ་ཉིད་ཞབས་ལ་སེང་གེ་དཀར་མོ་ཆིབས། རོལ་དུ་
མ་ཧེ་སྔོན་མོ་ཁྲིད། དབུ་རིགས་ལྔའི་ཐོར་ཚུགས་ལྡེམ་སེ་ཌ་མ་རུའི་
འཕྱང་འཕྲུལ་ཤིག་སེ། རུས་པའི་རྒྱན་ཆ་ཁྲོལ་ལེ། དར་གྱི་ཅོད་
པཎ་སུ་རེ། ཕྱག་ན་ཐོད་པའི་ཌ་མ་རུ་ཁྲོལ་དངུལ་གྱི་དྲིལ་བུ་སིལ་ལེ།
དྲི་ཞིམ་སྤོས་དུད་ཚུབས་སེ་འཇའ་དང་འོད་ཟེར་འཁྱིལ་ལེ། ལྟ་བས་
མི་ངོམས་པ་མཛེས་ཤིང་ཡིད་དུ་འོང་བ། བཅུ་གསུམ་ལོན་པའི་ལང་
189



ཚོ་ཅན་ཞིག་བྱས་ནས་མདུན་གྱི་བར་སྣང་ལ་ཁྲ་ལམ་མེར་བྱོན་ནས།
གསུང་སྙན་པ་གླིང་བུ་ལྟར་བཛ་དང་མ་ཎིའི་གླུ་དབྱངས་ལན་གསུམ་
མཛད་ནས། གླིང་སྐྱེས་མཆོག་གེ་སར་རིན་པོ་ཆེ། ཐུགས་ཞི་བ་
བྱང་ཆུབ་སེམས་ཉིད་ངང༌། ང་ནེ་ནེའི་གླུ་ལ་གསན་བཞེས་འཚལ་
ཞེས་གསུངས་ནས་ཐང་དཀར་ལྡེམ་གླུ་ལ་དྲངས་པའི་མགུལ་གླུ་འདི་
བཞེངས་སོ།
ཨོ་མི་ཎི་པདྨེ་ཧཱུྃ། །
ཨོཾ་གུ་རུ་དེ་ཝ་ཌཀྐི་ཡེ།
རང་སེམས་དགའ་བའི་ཕོ་བྲང་ནས།
བླ་མ་ཡི་དམ་མཁའ་འགྲོ་གསུམ། ་ ་
གསོལ་བ་འདེབས་སོ་རྒྱབ་རྟེན་མཛོད། །
སངས་རྒྱས་ཆོས་དང་དགེ་འདུན་མཁྱེན།
འགྲོ་དྲུག་བདེ་ལ་འཁོད་པར་ཤོག།
མ་མཁའ་འགྲོའི་ཚོགས་གྲལ་གོང་མ་ལ།
རྒྱལ་བའི་ཡུམ་མཆོག་ཤེར་ཕྱིན་མ།
ཤེས་རབ་ཉམས་མགུར་ཐ་ལ་ལ།
ཡིད་མ་ཡེངས་ལྷང་ངེར་གསོལ་བ་འདེབས།
སྐྱེ་འགྲོ་ཤེས་རབ་དགོངས་པ་རྟོགས།
ཆོས་སྐུའི་ཞིང་ལ་དབང་བསྒྱུར་ཤོག
མཁའ་འགྲོའི་ཚོགས་གྲལ་བར་མ་ལ།།
རྒྱལ་ཡུམ་རྡོ་རྗེ་ཕག་མོ་ཁོང་།
ཡེ་ཤེས་ལྔ་ཡི་ཉམས་དབྱངས་སྒྲོག།
ཁམས་ལྔ་གནས་དག་ཡུམ་ཆེན་མོ།
190



རང་ཤར་རང་གྲོལ་གསོལ་བ་འདེབས།།
ལོངས་སྐུའི་ཞིང་ལ་དབང་བསྒྱུར་ཤོག །
མ་མཁའ་འགྲོའི་ཚོགས་གྲལ་མགོ་མ་ནས།
རྒྱལ་བའི་ཡུམ་མཆོག་རྗེ་བཙུན་སྒྲོལ།
སྣང་བ་སྣ་ཚོགས་ཆོས་དབྱངས་འུར།
འཆིང་གྲོལ་ངང་ནས་གསོལ་བ་འདེབས།
སྐྱེ་འགྲོ་སྣང་ཤར་ལམ་ལ་སྦྱོར།
སྤྲུལ་པའི་ཞིང་དང་དབང་བསྒྱུར་ཤོག ་ ་
ང་འདྲ་སྐུ་གསུམ་མཁའ་འགྲོ་མ། །
ནེ་ནེ་གནམ་སྨན་དཀར་མོ་ཡིན།
མ་ཤེས་བློ་ཡི་རྫི་བོ་ཡིན།
གེ་སར་རྒྱལ་པོའི་གྲོས་རོགས་ཡིན།
ད་ལྟ་ཡོང་བ་དབྱིངས་ལས་ཡོང་། །
དབྱིངས་ཀྱི་སྤྲིན་སྒོ་བསལ་ནས་ཡོང་།
ཤར་སྐྱ་རེངས་འོད་དང་འགྲོགས་ནས་ཡོང་།
ལས་བཟང་ཉི་མ་ཤར་ཤར་ཡིན།
གླིང་རྗེ་མ་སང་འཁྲུལ་གྱི་རྒྱལ། །
ཟག་མེད་མངོན་ཤེས་མངའ་ཡང་རུང་།
ཞུ་བསྐུལ་ལྷ་མིའི་ཆེ་བ་རེད།
དགྲ་ལྷའི་སྲིང་ལྕམ་སྟག་ཆས་མ། །
སྒྱུ་འཕྲུལ་ཆེན་པོའི་རོལ་གར་གྱིས། །
བདུད་མོར་བརྫུས་ནས་རང་ཡུལ་ལོག
གཡོ་གཏམ་རྫུན་གྱི་འཁོར་ལོ་བསྐོར། །



སྣ་ཚོགས་མཐོང་བའི་ཆོ་འཕྲུལ་བསྟན།
བསད་བསད་དཔའ་དམ་འབྲུག་ལྟར་གྲགས།
དགྲ་ཇག་གཅོད་ལུགས་གཟུ་གཅིག་བརྒྱབ།
རྒྱལ་བློན་ཀུན་གྱིས་བདེན་པར་རྟོགས།
མནོལ་བའི་རྫས་ངན་ཆང་དང་སྦྱར། །
རྒྱལ་བློན་ཀུན་གྱི་དབང་པོ་འགྲིབ།
རྫས་ངན་དུ་མའི་སྦྱོར་སྡེ་བདུག
འགོ་བའི་བདུད་ལྷ་ཉམ་པར་བྱས།
བདུ་སྲིན་མོ་ཡི་སྙིང་ཁྲག་དང༌།
དྲག་སྔགས་རྫས་ཀྱིས་བླ་མཚོ་སྐེམ།
བླ་ཡི་ཆུ་གནས་ཐབས་ཀྱིས་བཏུལ།
བླ་ཡི་མར་མེ་ཁྲག་གིས་སྐེམ། །
བླ་རྟེན་ཕ་ཝང་སྟ་གྲིས་གཤགས།
དེའི་ནང་བླ་སྲོག་དབྱེར་མེད་པའི།
སྦལ་པའི་ལུས་ལ་སྦྲུལ་མགོ་བདུན།
དངོས་ཡོད་མི་ཡི་འདུལ་སྐལ་ལས།
རྟ་མགྲིན་དངོས་སྤྲུལ་ཁྲོ་ཐུང་ལ།
བདུད་མོར་བརྫུས་པའི་འཇིགས་བསྐུལ་གྱིས།
མི་མེད་གནས་ལ་ཨ་ཁུ་བོས།
བླ་སྲོག་དྲག་པོས་བསྒྲལ་དུ་བཅུག
ཞི་བས་གསེར་ཕྱེའི་གཏང་རག་ཕུལ།
དྲག་པོའི་གཤེད་བསྐུར་དུ་མ་བཏབ།
བདུད་ལ་བློ་ཁ་འགྱུར་ནས་ཡོད།
192



བློ་འདུན་གེ་སར་མ་འཕྱུག་ཡོད།
ཁྲོ་རྒྱལ་མཁྱེན་པ་མི་ཆེ་ཡང་།
དྲག་སྔགས་ནུས་པ་ཚད་བཟུང་མེད།
མི་འགྱངས་གླིང་ལ་ཡོང་ཏན་ཡོད།
ཡབ་སྲས་ཁྲ་མོ་གླིང་ལ་མཁོ།
དེ་གཞན་ཉམས་པ་བདུད་ཀྱིས་བསླུས།
ལྷན་གཅིག་གླིང་ལ་སྡོད་སྐལ་མེད།
ལས་བསྐོས་ནམ་ཟླ་ཅི་མཐའ་རེད།
གཡུ་རྩེ་གདུག་པ་སྤུན་བདུན་འདི།
རང་ཡུལ་སྐུང་ལུང་བཟུང་ཤོར་ན།
ལོ་གསུམ་གླིང་གི་ཡ་ལན་དཀའ། །
མ་ཟད་བདུད་དམག་རྒྱབ་བསྣན་ན།
གླིང་མི་རྟར་དཀའ་ངལ་དུ་མ་འབྱུང་།
དེ་སྔ་བྱ་བ་བཟང་པོ་འགྲུབ།
ད་ཕྱིན་གླིང་རྗེ་མི་ཡི་དབང་།
གླིང་ཚོ་དྲུག་ཕུ་མདའ་བར་གསུམ་ནས།
རྗེ་དཔོན་དཔའ་རྟུལ་སུམ་ཅུ་དང་།
ཞེ་རྟུལ་ཁྲ་གླག་སྤྱང་གསུམ་དང་།
རང་ཤོག་རྟ་དམག་བརྒྱ་ཡིས་བསྐོར།
ཕོ་རྒོད་མདའ་འཛོམས་གཞུ་འཛོམས་དགོས།
སྙིང་བཅུད་རྒྱལ་པོ་མེད་ཐབས་མེད། །
དམ་ཉམ་བདུད་ཀྱི་རྒྱལ་བློན་དེ། །
བདུད་དང་བཙན་དང་འདྲེ་མོ་དང་།
193



དམུ་དང་རྒྱལ་པོ་ཐེའུ་རངས་དང་། །
འགོང་པོ་འདྲེ་བཙན་སྐྱེ་བའི་རྒྱུ། །
རང་རང་སྟོབས་རྩལ་དུ་མ་ཡོད། །
ཨ་ཁུ་སྒོམ་ཆེན་གཏིང་མེད་དང་། །
ཆེ་བགྲེས་བླ་མ་བཅུ་གསུམ་ཕེབས།
ཁྲ་མོ་དམག་གི་བསྲུང་བ་དགོས། །
སྔ་དྲོ་བཀའ་བརྒྱད་བསྙེན་སྒྲུབ་སྐྱོལ།
ཉིན་དགུང་གོ་ལྷ་སྡེ་བརྒྱུད་གསོལ། .
དགོང་མོ་བསད་བཟློག་བསྲུང་གསུམ་ཟབ།
རྒྱུན་པར་ཏིང་འཛིན་སྲུང་འཁོར་གནད། །
སྐབས་དེར་བསུར་དང་ཆང་བུ་བརྔས། །
ཟི་སྨད་གནམ་ཁྲི་བར་མ་ནས། ་
དཔའ་རྟུལ་དཔུང་གིས་སྒུག་མ་གྱིས།
་དམག་སྒར་གཡུ་རིའི་འུང་ལུང་ཟུང་།
མི་ཉག་གཡུ་རྩེ་རྒྱལ་པོ་དེ། །
གེ་སར་རྗེ་ཡི་འདུལ་སྐལ་ཡིན། །
ཉམ་པ་ཀླུ་སྲིན་གདུག་པའི་བུ།
མི་སྔོན་རྟ་སྔོན་གོ་མཚོན་སྔོ། །
ཀླུ་མགོན་སྟོང་ཐུབ་ཡ་མེད་ཟེར། །
དཔའ་ཚ་ཞང་འདན་མས་ཐོད་མདའ་སྤྲོད།
མི་ནག་རྟ་ནག་གོ་མཚོན་ནག་
ཉམ་པ་བདུད་ཀྱི་བརྫུས་བུ་ལ།།
ནག་པོ་སྟོང་འདུད་ལན་མེད་ཟེར།
་་
194



ཆོས་སྐྱོང་སྒ་སྡེའི་འདུལ་སྐལ་ཡིན།
མི་དམར་རྟ་དམར་གོ་མཚོན་དམར། །
དམ་ཉམས་བཙནགྱི་བརྫུས་བུ་ལ། །
དམར་པོ་བཙན་སྐྱ་འབུམ་ཐུབ་ཟེར། ་
སྟག་རོང་གཟིག་འཕེན་འདུལ་སྐལ་ཡིན།
མི་ལྗང་རྟ་ལྗང་གོ་མཚོན་ལྗང་།
ཉམ་པ་དགུ་ཡི་བརྫུས་བུ་ཡིན། །
ཤེད་ཆེན་འགྲན་གྱི་ཡ་མེད་ཟེར།
དེ་སྣང་ངུ་གཡུ་སྟག་འདུལ་སྐལ་རེད།
མི་སེར་རྟ་སེར་གོ་མཚོན་གསེར། །
དམ་ཉམ་རྒྱལ་པོའི་བརྫུས་བུ་ལ། །
སེར་པོ་མི་རྒོད་ཡ་མེད་ཟེར། །
སེང་སྟག་དཔའ་བོའི་འདུལ་སྐལ་ཡིན།
མི་དཀར་རྟ་དཀར་གོ་མཚོན་དཀར།
ཉམ་པ་ཐེའུ་རངས་འཕྲུལ་གྱི་བུ།
དཀར་པོ་ཤེལ་མེ་ལག་རིང་ཟེར།
ཡ་མེད་རྒྱུ་ཚའི་འདུལ་སྐལ་ཡིན།
གཞིས་སྡོད་བུ་མོ་ཁྲག་རལ་མ།
དངོས་ཡོད་མི་ཡིས་ལག་ལེན་དཀའ།།
ཁམས་གསུམ་ཀུན་གྱི་སྲོག་བདག་དེ། .
འཆིང་བྱེད་དགྲ་ལྷ་གཉན་སྟག་ཡིན།
འདུལ་མི་མ་སང་རྒྱལ་ལ་བབ།
གཞན་ཡང་བདུད་དམག་ཆིག་སྟོང་དེ།
195



ཤི་ལ་མི་འཚེར་བུ་གཅིག་རེད།
གཅིག་རྒྱབ་གཉིས་སྣོན་བྱེད་མི་རེད།
དཔའ་རྟུལ་ཡོངས་ཀྱི་དགྲ་སྐལ་རེད།
སྡང་དགྲ་ཡུ་མེད་བཟོས་པའི་རྗེས། །
ཨ་མཚར་པོའི་ལས་ཤིག་བྱེད་རྒྱུ་ཡོད།
རིན་ཆེན་གཏེར་གཡང་འབེབས་ས་ཡོད།
སྡེ་བརྒྱད་གྲོགས་ལ་བསྒྱུར་རྒྱུ་ཡོད།
བདུད་ཡུལ་ལྷ་ཞིང་བསྒྱུར་རྒྱུ་ཡོད།
བདུད་མི་སྟོང་ལ་བསྒྱུར་རྒྱུ་ཡིན། །
དེ་རིང་སྣོན་གྱི་ཚེས་གསུམ་ལ།
དཔའ་བའི་གཡུལ་ཆེན་འགྱེད་རྒྱུ་ཡིན།
དེ་ལུགས་དམག་འགྲོ་འགལ་མེད་མཛོད།
ཁྱོད་ལྷ་ཞལ་དུང་ལས་དཀར་བ་ཡིན།
ནག་ཕྱོགས་མུན་པ་སེལ་བར་ཤོག་
གླུ་འཁྲུལ་པ་བྱུང་ན་མཐོལ་ལོ་བཤགས། །
ངག་འཁྱལ་བ་བྱུང་ན་བཟོད་པར་གསོལ།
འགྲན་མེད་རྒྱལ་མཆོག་ཐུགས་ལ་ཞོག
ཅེས་ལུང་བསྟན་དེ་ལྟར་གནང་བས་རྒྱལ་མཆོག་གི་ཐུགས་ལ་
ཞིབ་པར་རྟོགས་ནས་གཏང་རག་མི་མཎྜལ་ཕུལ། ནེ་ནེ་རིམ་གྱིས་
འཇའ་ལྟར་ཡལ། དེ་ནས་ནམ་གསལ་བ་དང་ལྷན། དར་འཕེན་
དང༌། འདན་མ། དཔའ་ལ་སོགས་ནང་དུ་བོས་ནས་ལུང་བསྟན་
བྱུང་ཚུལ་གསུངས་པས་ཐམས་ཅད་ཤིན་ཏུ་སྤྲོ་བའི་ངང་། གླིང་གི་
རྗེ་དཔོན་ཚང་མ་ལ་སྐུ་འཁོར་དེ་དྲག་རྟ་པ་བརྒྱ་རེ་བསྡུས་ནས་ཚེས་
196



དགུ་ཉིན་ཇ་མཁར་རྫོང་དུ་འབྱོར་དགོས་པའི་བཀའ་ཁྱབ་བང་མི་དུས་
གཅིག་ཏུ་བཏང་ནས་གླིང་ཡུལ་ཁྱབ་པར་མཛད་པས་ཐམས་ཅད་ཀྱིས་
མཁྱེན་བཞིན་དེ་དྲག་རྣམས་ལྷ་བླའི་ལུང་དང་བསྟུན་ཏེ་ཚེས་དགུ་ཉིན་
རྒྱལ་མཆོག་རིན་པོ་ཆེའི་མདུན་དུ་གྲི་ཤུབས་ནས་ཕྱུངས་པ་ལྟར་དཔའ་
བོའི་རྔམ་ཟིལ་འཚུབ་སེ་དམག་ལྔ་ སྟོང་ ཙམ་ ཁས་ལེན་དུ་བུད་ པ་་་
ཐམས་ཅད་ཕྱི་རོལ་དུ་གུར་སྣ་ཚོགས་ཕུབ་ནས་སྒར་གྲ་བསྒྲིགས་ཐོག་
རྒྱལ་མཆོག་གེ་སར་མདུན་མཇལ་དར་ཕུལ་ཞིང་ཚོམས་ཆེན་དུ་གདན་
རབ་བཤམས་པའི་སྟེང་ཕུ་ནུ་ཐམས་ཅད་རང་རང་བབ་ཐོབ་ཀྱི་གྲལ་
ལ་འཁོད་པ་དང་། རྒྱལ་བློན་ཚང་མས་ཕུན་སུམ་ཚོགས་པའི་ཟས་
སྟོན་ལ་ལོངས་སྤྱད་པའི་མཐར། རྒྱལ་མཆོག་གེ་སར་རིན་ཆེན་དེ་
ཉིད་ཚེས་བཅོ་ལྔའི་དུང་ཟླ་ལས་མདངས་གསལ་བ་གཟི་བརྗིད་དང་
ལྡན་པའི་ངང་ནས། ཀ་ཡེ་དཔའ་རྟུལ་ཕུ་ནུ་དཔུང༌། མ་ནེ་ནེ་
གནམ་སྨན་དཀར་མོ་དེས། ལུང་དུ་གནང་བ་ཨེ་འདྲ་འདུག་་་་
གསུངས་ནས་དགྲ་ལྷའི་ཁྲོམ་ཆེན་ཟིལ་གནོན་ལ་དྲངས་པའི་མགུལ་གླུ་
འདི་ལྟར་བཞེངས་སོ།
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད། །
ཐ་ལ་ལ་མོ་ལ་ལ་རེད།
ལ་ལ་ངག་གི་འགུགས་ལུགས་རེད།
གནས་དགུ་པའི་དབྱིངས་ཀྱི་གཞལ་ཡས་ནས། །
དཀོན་མཆོག་རྩ་གསུམ་འདུས་པའི་སྐུ།
རྩ་རྒྱུད་དཔལ་ལྡན་བླ་མ་ལ། །
གསོལ་བ་སྙིང་གི་དཀྱིལ་ནས་འདེབས།
197



བྱིན་རླབས་ཐུགས་ཀྱི་ཀློང་ནས་སྩོལ། །
ཁམས་གསུམ་ཆོས་ལ་འཁོད་པར་ཤོག
ས་འདི་ཚོར་རྨ་ཁམས་གླིང་ཡུལ་ཟེར།
ཆོས་ཁྲིམས་སྲིད་གཉིས་ཀྱི་ས་ཆ་རེད།
མི་ང་འདྲ་གླིང་རྗེ་གེ་སར་ཟེར། །
མི་དང་ལྷ་ཡིས་བསྐོས་ལེ་རེད། །
བློ་མ་རིག་མུན་པ་བསལ་མི་ལ། །
ཨ་ཁུ་ག་ནེ་གོམ་པ་གསོན།
འབུམ་པའི་རྒྱ་ཚ་ཞལ་དཀར་གསོན།
གསེར་པའི་ཉི་འབུམ་དར་ཡག་གསོན། །
དཔའ་རྟུལ་སྟག་གཟིག་གྲ་རྒྱས་གསོན།
གསོན་ཟེར་བ་ཚིག་གི་རྡོ་ག་ལ།
བསླུ་མེད་ལྷ་ཡི་བཀའ་ལུང་ལ། །
ཤར་བདུད་གདུག་པ་སྤུན་བདུན་དེ།
སྨོན་ལམ་ལོག་པའི་དམ་ཉམ་བདུད། །
ཀླུ་སྲིན་བདུད་དང་བཙན་གྱི་བུ། །
དམུ་དང་རྒྱལ་པོ་ཐེའུ་རངས་དང་།
གྲི་བཙན་འགོང་པོ་དམ་ཉམས་རིགས།
ལུས་ཅན་དངོས་སུ་བརྫུས་པའི་བུ།
ཆོ་འཕྲུལ་སྟོབས་རྩལ་ཡོད་དོ་གསུང༌།
ཨ་ཁུ་སྒོམ་ཆེན་གཏིང་མེད་དང་།
ཆེ་བགྲེས་བླ་མ་བཅུ་གསུམ་དེ། །
དམག་སྒར་སྲུང་བར་ཕེབས་དགོས་གསུང་།
198



སྒོམ་བཟླས་བཀའ་སློབ་རིམ་པས་ཡོད།
སྔོན་བཀོད་ཡི་གེ་ནང་གསལ་བཞིན། །
ཆེ་བགྲེས་གྲ་འབངས་སུམ་བརྒྱ་ལ། །
སྲི་ཞུ་འཚོ་སྦྱོར་ཅི་དགོས་རྣམས།
འགལ་མེད་མུ་པ་རང་གིས་སྒྲུབ།
མི་ཉག་གཡུ་རྩེ་རྒྱལ་པོ་དེ། །
གེ་སར་ང་ཡིས་འདུལ་དགོས་གསུང་།
ཀླུ་སྲིན་གདུག་པའི་བརྫུས་བུ་ལ།
ཀླུ་མགོན་སྟོང་ཐུབ་ཡ་མེད་ཟེར།
རང་མདོག་མི་སྔོན་རྟ་སྔོན་ཅན།
དཔའ་འདན་མས་ཐོད་མདའ་སྤྲོད་དགོས་གསུང་།
ཉམ་པ་བདུད་ཀྱི་བརྫུས་བུ་ལ།།
ནག་པོ་སྟོང་བདུད་ལན་མེད་ཟེར།
རང་མདོག་མི་སྔོན་རྟ་ནག་ཅན།
ཆོས་སྐྱོང་སྒ་སྡེས་འདུལ་དགོས་གསུང་།
ཉམ་པ་བཙན་གྱི་བརྫུས་བུ་ལ།
དམར་པོ་བཙན་སྐྱ་འབུམ་ཐུབ་ཟེར།
རང་མདོག་མི་དམར་རྟ་དམར་ཅན།
གཟིག་འཕེན་དཔོན་གྱིས་འདུལ་དགོས་གསུང་།
ཉམ་པ་དམུ་ཡི་བརྫུས་བུ་ལ། །
ཤེལ་ཆེན་གྲལ་གྱི་ཡ་མེད་ཟེར།
རང་མདོག་མི་ལྗང་རྟ་ལྗང་ཅན། །
སྣང་ངུ་གཡུ་སྟག་འདུལ་སྐལ་གསུང༌།
199



ཉམ་པ་རྒྱལ་པོའི་བརྫུས་བུ་ལ།
སེར་པོ་མི་རྒོད་ཡ་མེད་ཟེར།
རང་མདོག་མི་སེར་རྟ་སེར་ཅན།
སེང་ཨ་དོམ་ཁོང་གི་འདུལ་སྐལ་གསུང་།
ཉམ་པ་ཐེའུ་རངས་འཕྲུལ་གྱི་བུ།
དམར་པོ་ཤེལ་མི་ལག་རིང་ཟེར།
རང་མདོག་མི་དཀར་རྟ་དཀར་ཅན། །
དཔའ་ཡ་མེད་ཞལ་ལུའི་འདུལ་སྐལ་གསུང་།
གཞན་ཡང་བདུད་དམག་ཆིག་སྟོང་དེ།
ཤི་འཚེར་མེད་པའི་དཔའ་རྒོད་ཁྱུ།
དཔའ་རྟུལ་ཡོངས་ཀྱི་དགྲ་སྐལ་གསུང་།
གཞིས་སྡོད་བུ་མོ་ཁྲག་རལ་མ།
ཁམས་གསུམ་ཀུན་གྱི་སྲོག་བདག་མོ།
དངོས་ཡོད་མི་ཡིས་ལག་ལེན་དཀའ།།
འཆིང་བྱེད་དགྲ་ལྷ་གཉན་སྟག་དང་།
འདུལ་མི་ང་རང་ཡིན་པས་གསུང་།
དགྲ་བླའི་སྲིང་ལྕམ་སྟག་ཆས་མས།
བདུད་སྡེའི་སྙིང་བཅུད་དབང་བྱེད་བརྫུས།
བདུད་ཡུལ་མཛད་པའི་བྱ་བ་ལ། །
བདུད་ཡུལ་བདུད་ཀྱི་བླ་གནས་ལ། །
བླ་མཚོ་ནག་པོ་གཏིང་མེད་ལ།
གདོལ་པ་ནག་པོའི་གྲོང་ཁྱེར་ཆགས།
ཀླུ་ཆེན་ནག་པོ་མི་བཟན་ལ།
200



ཟླ་རེར་མར་ངོའི་ཉེར་དགུའི་དུས།
མི་གསོན་པོ་རེ་ཡི་རྔན་མཆོད་དགོས།
ཀླུ་བདུད་ཆུ་སྲིན་མགོ་ཅན་ལ།
རྟ་དང་ནོར་ཕྱུག་བརྒྱ་འབུལ་དགོས།
དེར་སྲོག་མཆོད་ཕུལ་ན་ཡུལ་བདེ་ཟེར།
མ་ཟད་བདུད་ཀྱིས་བླ་ཉ་བདུན།
ཉ་ཆུང་ཁྲི་ཁྲི་ཁ་ལ་འདེབས།
ལྟ་བས་མི་བཟོད་གདུག་རྩུབ་ཅན།
བདུད་ཀྱི་བླ་གནས་དེ་རྣམས་ལ།
བདུད་མོ་དངོས་ཀྱི་སྙིང་ཁྲག་དང་།
རྫས་ངན་ནག་པོ་དགུ་སྦྱོར་གཉིས།།
བྱ་ཁྱུང་སྔགས་ཀྱི་དྲག་སྦྱོར་གྱིས། །
བླ་མཚོའི་ནང་དུ་བཏབ་པ་ཡིས། །
བླ་མཚོའི་ནང་གནས་གདོལ་པའི་རིགས།
ཐམས་ཅད་མིང་མེད་མངོན་སུམ་བཏུལ།།
གཞན་ཡང་ནག་ཕྱོགས་གནས་པའི་མཚོ།
དཀར་ཕྱོགས་ལ་བསྒྱུར་འོ་མས་མཆོད། །
ནག་ཕྱོགས་རྣམས་ཀྱི་མགོན་སྐྱབས་བྲལ།
སྦུག་མཛོད་ཀུན་གྱི་ཡང་ཕུགས་ན།
ཉམ་པའི་ཚེ་ཡི་ངོ་བོ་ལ།
ཁྲག་ཞག་མར་མེ་བདུན་པོ་དེ།
བདུད་མོའི་སྙིང་ཁྲག་རྫས་ཀྱིས་བཏུལ།
ཀླུ་སྲིན་བདུད་ཀྱི་རྟེན་ཕུར་ལ།
2(91



ཕ་ཝང་ནག་པོ་དགུ་འགྲིལ་ཡོད།
དེ་ཡང་ཁོང་གིས་སྟ་གྲིས་གཤགས།
དེའི་ནང་གདུག་པ་སྤུན་བདུན་གྱི།
བླ་ཚེ་སྲོག་གསུམ་གནས་པ་ཡི། །
སྦལ་པའི་ལུས་ལ་སྦྲུལ་མགོ་བདུན། །
དངོས་ཅན་མི་ཡིས་འདུལ་དགོས་སྟབས།
རྟ་མགྲིན་སྤྲུལ་པ་ཁྲོ་རྒྱལ་དཔོན།
ཐབས་མཁས་ངང་ནས་བསྒྲལ་དུ་བཅུག་
ཤིན་ཏུ་ལེགས་ཚོགས་ཕུན་སུམ་ཚོགས།
དེ་སྔོན་བྱ་བ་ཡར་ངོའི་ཟླ།
བདུད་ཀྱི་རྒྱལ་བློན་ཚང་མས་དེས། །
རང་ཡུལ་སྐུང་ལུང་བཟུང་ཤོར་ན།
ལོ་གསུམ་ལན་ཡ་དཀའ་འོ་གསུང་།
སྲིང་ལྕམ་བདུད་མོར་བརྫུས་པ་ཡིས།
ཐབས་སྟོབས་དུ་མས་བློ་བསླུས་ནས།
ཚུར་ལ་དམག་ཇག་ཆེས་ངེས་ཡིན།
འདི་ཟླའི་ཚེས་པ་བཅུ་དགུ་ལ།
དཔའ་བོའི་གཡུལ་འགྱེད་དུས་ཡིན་གསུང་།
ཟི་སྨད་གནམ་ཁྲི་བར་མ་ན།
དཔའ་རྟུལ་སྒུག་མ་དགོས་འདུག་གསུང་།
ལྷ་སྒར་ཁྲ་མོའི་དཔུང་དམག་འདིས།
གཡུ་རིའི་སྐུང་ལུང་བཟུང་དགོས་གསུང་།
སྡང་དགྲ་ཡུ་མེད་བཟོས་པའི་རྗེས།
202



རིན་ཆེན་གཏེ་ར་གཡང་འབེབ་རྒྱུ་དང༌།
སྡེ་བརྒྱད་གྲོགས་ལ་བསྒྱུར་དགོས་གསུང་།
བདུད་མི་སྟོངས་ལ་འགྱུར་རྒྱུ་དང༌།
བདུད་ཡུལ་ལྷ་ཞིང་བསྒྱུར་དགོས་གསུང་།
དེ་ཚོ་ལྷ་ཡི་ལུང་བསྟན་རེད། ་
འགྲོ་འདུག་སྒར་བཀོད་མི་དགོས་པ།
དཔའ་རྟུལ་དགྲ་ཇག་བྱང་མ་རེད།
དཔའ་སྐོང་བསླབ་བྱ་མི་དགོས་པའི།
ཕུ་ནུ་དགྲ་མདའ་ཟིལ་མ་རེད།
རྟ་བརྒྱུགས་ན་བཅའ་བཅོམ་མི་དགོས་པ།
འདོ་ཆེན་རྒྱུག་རྟ་བྱང་མ་རེད།
ཁྲབ་ཆེན་གསུམ་ཕྲུགས་མ་དགོས་པ།
སྲུང་བ་རྡོ་རྗེའི་གུར་ཁང་རེད། ་
ཉུལ་མ་སོ་ཁ་མི་དགོས་ལེ། ་་
ཡེ་ཤེས་སྒྲིབ་མེད་ལྷ་ལུང་ཡོད།
རྒྱལ་གཞན་རྒྱབ་རྟེན་མི་དགོས་ལེ།
དཀར་ཕྱོགས་ལྷ་སྲུང་མཉམ་ཆས་རེད།
དམག་འགྲོ་བབས་མཛུབ་འཛུགས་མི་དགོས་ལེ། །
ཁས་ལེན་ང་འགྲོ་ཁོ་འགྲོ་རེད།
དེ་གླིང་དཀར་ཁྲ་མོའི་ཡ་ཚུལ་རེད། །
སོང་ནས་ཕོ་བྱས་གོ་ཆོས་དེ། །
སྨོན་ལམ་ལྷ་ཡིས་བསྐོས་པ་རེད།
ཡུལ་ཁམས་དགེ་ལ་བསྒྱུར་མི་དེ། །
203



སློབ་དཔོན་པདྨའི་ཕོ་ཉ་ཡིན།
ཁྲི་སྲོང་ལྡེའུ་བཙན་རྣམ་འཕྲུལ་ཡིན།
དཔའ་རྟུལ་གྲུབ་ཆེན་ཤ་སྟག་རེད། །
དགྲ་མི་ཐུབ་ཟེར་བ་སྲིད་དོགས་མེད།
དེ་ཚེ་རྟེན་མཆོག་བཟང་པོའི་མདུན།
གཞིས་སྡོད་ཨ་ཁུ་མ་སྲུ་ཡིས། །
ཕྱག་སྐོར་མཆོད་པ་བཟང་པོ་ཕུལ།
སྨོན་ལམ་བཟང་པོའི་རྒྱས་འདེབས་མཛོད།
ཟླ་གཅིག་གཉིས་ཙམ་ལས་འགོར་དོགས་མེད།
གྲུ་གསན་ན་སྙིང་གི་དགའ་སྟོན་གྱིས། །
མ་གསན་གླུ་ལ་དོན་འབྲས་མེད། །
དཔའ་རྟུལ་ཕུ་ནུའི་ཐུགས་ལ་ཞོག །
ཅེས་འགག་མེད་རྡོ་རྗེའི་རང་སྒྲས་དེ་ལྟར་བཀའ་བསྩལ་བ་ལ་
ཚང་མས་མངོན་པར་བསྟོད། ཨ་ཁུ་སྤྱི་དཔོན་རྒྱལ་པོའི་བསམ་པ་ལ།
ཨ་ཁུའི་མ་ཡིག་པོ་ཏི་དམར་ཆུང་ན། བདེ་མཆོག་ནོར་བུའི་དཀྱིལ་
འཁོར་ན། ཕ་རིགས་སེང་ལ་མ་རིགས་ཀླུ། རྩལ་རྫོགས་སེང་གེ་
དཀར་མོ་དེ། གཡུ་ རལ་ན་ཚོད་དུས་ལ་རྒྱས། ཤར་རྨ་རྒྱལ་་་་
གདངས་རིའི་ཡ་བདག་དུས། རྒྱུ་སྟག་ཤར་རིའི་ནགས་ལ་འཛུལ།
ནགས་དུག་གི་མཚོ་མོའི་རྦ་རླབས་གཡོ། ཁྱུང་ཆེན་མཁའ་ནས་ལྡིང་
བའི་དུས། ཀླུ་བདུད་གདུག་པ་ ཨར་ལ་གཏད། སྙིང་ནོར་ཆེ་་
བདུན་གཏེར་རྫོང་འབྱུང༌། ཐབས་ཤེས་སྒྲོན་མེ་མ་སྦར་ན། དུག་
མཚོའི་འོབ་ལ་ ལྷུང་དོགས་ཡོད། ཞོར་དུ་བྲག་དམར་ལྷོ་ སྒོ་ཕྱེས།
སྤྱང་ཐང་ནག་པོའི་མཆེ་བཞི་ཆོམས། བྱང་གཡག་ཁམ་པ་ཞགས་
204



ཁས་འཚོས། མཚམས་ཀྱི་སྡེ་འབངས་མེ་ཏོག་བཀྲ། ཞེས་པའི་
ལུང་དང་མཐུན་པས་ཡུན་མི་འགོར་སྙམ་པ་སོགས་བརྙས་བཅོས་བྱེད་
མི་ཉན་དགོངས་ནས། ཙན་དན་གྱི་ཁྲིའི་སྟེང་དམར་ཡག་སྟག་གི་
གདན་སྟེང་ནས་བགྲེས་ཉམས་འཛུམ་ཞལ་གྱི་ངང་ནས་ན་རེ། རྒྱལ་
མཆོག་གཙོར་བཞུགས་རྒྱལ་བློན་རྣམས། ཨ་ཁུ་ང་ལ་དར་གཅིག་
གསོན་ཟེར་ནས་དལ་བ་རིང་མོའི་ངག་ལ་དྲངས་ནས་གླུ་འདི་ལྟར་
བླངས་སོ།
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད།
ལ་ལ་ངག་གི་འགུགས་ལུགས་རེད། །
སངས་རྒྱས་ཆོས་དང་དགེ་འདུན་ལ།
གསོལ་བ་འདེབས་སོ་ཐར་ལམ་དྲོངས།
འཁྲུལ་སྣང་བར་ཆད་ཞི་བར་ཤོག །
ས་འདི་རྨ་གཡང་ཆགས་པའི་ས།
བདེ་སྐྱིད་དཔལ་གྱི་ར་བ་རེད། །
ང་འདྲ་ཨ་ཁུ་ག་ནེ་གོམ། །
སྲིད་པ་ཆགས་པའི་མི་རྒན་ཡིན།
ལྷ་རབས་གསུམ་གྱི་ལྷ་རྒན་ཡིན།
གླིང་དཀར་ཆགས་པའི་གཞུང་ཤིང་ཡིན།
ཕུ་ནུ་འདུ་བའི་རྟེན་ཕུར་ཡིན། །
མ་སང་རྒྱལ་པོའི་ཁུ་བོ་ཡིན།
བློ་ཡག་ཉེས་མཐོང་བའི་མི་རྒན་ཡིན།
205



དེ་ཚོ་གཏམ་གྱི་ཡིན་ལུགས་རེད། །
གསེར་ཁྲི་སེར་པོའི་གདན་སྟེང་ནས།
རྨ་བྱའི་གདུགས་ཀྱི་མ་འོག་ན།།
དུས་གསུམ་སངས་རྒྱས་སྤྲུལ་པའི་སྐུ།
ནག་ཕྱོགས་བདུད་ཀྱི་ཁ་གནོན་ཆེ། །
གླིང་རྗེ་གེ་སར་ལྷ་ཡི་སྲས། །
ལྷ་སྲས་འདྲ་བའི་ཞལ་རས་ལ།
མཚན་དང་དཔེ་བྱད་ཡོངས་སུ་རྫོགས།
དཔྲལ་བར་ཡི་གེ་ཨ་ཡིས་མཚན། །
དགྲ་བླའི་མེ་སྟག་ཐ་ར་ར། །
ཝེར་མའི་ཟི་ར་འཚུབ་སེ་འཚུབ།
འགྲན་མེད་ཆོས་རྒྱལ་རིན་པོ་ཆེ།
སྙན་ལྷང་ངེ་ཨ་ཁུ་ང་ལ་གསོན། །
གཡས་གྲལ་དུང་ཁྲིའི་གདན་སྟེང་ནས།
གདོང་འབུམ་པའི་ཞལ་ལུ་དཀར་པོར་གསོན།
སྟོད་གླིང་བར་གླིང་སྨད་གླིང་གསུམ།
གླིང་གི་དཔོན་ཆེན་གསུམ་པོ་གསོན།
ཆེ་རྒྱུད་སྟག་རོང་སྲས་གཉིས་གསོན།
དར་འཕེན་དུག་གི་སྡོང་པོར་གསོན།་
འདན་མ་དཔའ་ལ་སྒ་སྡེ་གསུམ། །
ཕུ་ནུ་དཔའ་རྟུལ་འདིར་བཞུགས་གསོན།
གསོན་ཟེར་བ་རྒྱལ་པོའི་བཀའ་ལུང་དེ། །
ལྷ་ལུང་གསེར་གྱི་ཐིགས་པ་རེད།།
206



ནོར་འཁྲུལ་མེད་པ་ཁྲིག་ཁྲིག་རེད། །
གནམ་ལ་ཉི་ཟླ་སྐར་གསུམ་འཛོམས།
མུན་པ་གསལ་བའི་དུས་སྐབས་རེད།
ས་གཞིར་རྩི་བཅུད་ལོ་ཏོག་རྒྱས། །
སྐྱེ་འགྲོའི་དབུལ་ཕོངས་སེལ་རན་རེད།
བར་ལ་རྒྱལ་བློན་སྡེ་གསུམ་འཛོམས།
ནག་ཕྱོགས་བདུད་སྡེ་འཇོམས་རན་རེད།
ཨ་ཁུའི་མ་ཡིག་ལུང་བསྟན་ལ།
བདེ་མཆོག་ནོར་བུའི་དཀྱིལ་འཁོར་ན། །
ཕ་རིགས་སེང་ལ་མ་རིགས་ཀླུ།
རྩལ་རྫོགས་སེང་གེ་དཀར་མོ་དེའི། །
གཡུ་རལ་ན་ཚོད་དུས་ལ་རྒྱུས།
ཤར་རྨ་རྒྱལ་གངས་རིའི་ཡ་བདག་དུས།
ནང་རྒྱ་སྟག་ཤར་རིའི་ནགས་ལ་འཛུལ།
ནགས་དུག་གི་མཚོ་མོའི་རྦ་རླབས་གཡོ།
ཁྱུང་ཆེན་མཁའ་ན་ལྡིང་བའི་དུས།
ཞོར་དུ་བྲག་དམར་ལྷ་སྒོ་ཕྱེས། །
སྤྱང་ཐང་ནག་པོའི་མཆེ་བཞི་བཅོམ།
བྱང་གཡག་ཁམ་པ་ཞགས་པས་འཚོ།
མཚམས་ཀྱི་སྡེ་འབངས་མེ་ཏོག་བཀྲ།
དེ་སོགས་ལུང་བསྟན་དུ་མ་འདུག
ད་རེས་བརྙས་བཅོས་བྱ་རྒྱུ་མེད། །
མི་ཉག་གཡུ་རྩེ་རྒྱལ་པོ་དེ།
207



སངས་རྒྱས་ཆོས་ཀྱི་བསྟན་དགྲ་རེད། ་
བདུད་ཆེན་བཞི་ཡི་ནང་གྲལ་རེད། །
དགའ་རབས་མགོན་པོའི་ཕྲུ་གུ་རེད།
ཆོ་འཕྲུལ་སྣ་ཚོགས་ཡོད་ངེས་རེད།
དམ་ཉམ་གདུག་པ་སྤུན་བདུན་དེ།།
སྨོན་ལམ་དམ་ཉམ་རུ་ཏྲ་དེས།།
སྡེ་བརྒྱད་གདུག་པའི་བརྫུས་བུ་ལ།
དཔའ་ཡ་དཔུང་རོགས་གདོལ་པ་ཀླུ།
དངོས་མེད་བར་ཆད་ཉེར་འཚེ་ཆེ།
དགོན་སུམ་ཅུས་རྒྱལ་བཀའ་དག་ཚར་རེ།
ཡུལ་དུད་ཁྱིམ་མི་རེས་རྒྱལ་འབུམ་རེ། །
སྔགས་ཕུར་ཐོགས་མི་རེས་གཏོར་ཟློག་རེ།
ཤིན་ཏུ་དོ་གལ་སྲི་མནན་བྱེད། །
ཚེས་གྲངས་བཟང་ལ་ལྷ་གསོལ་ཏེ།
ཡུལ་གྲོངས་རེ་རེས་ཇོ་རྒྱུན་རེ།
ང་ཨ་ཁུས་གསེར་ཕྱེ་ཞལ་བུ་གང་།
ཆོས་དགེ་བའི་མཐུན་སྦྱོར་ཞལ་འདེབས་ཡོད།
ལྷ་དཀོན་མཆོག་གསུམ་པོ་ཐུགས་རྗེ་མྱུར།
རྩ་བ་གསུམ་པོ་བྱིན་རླབས་ཆེ།
རྐྱེན་བར་ཆད་ཟློག་པ་ཐེ་ཚོམ་མེད།
ལྷ་མིས་དཔུང་སྡེབ་མ་བྱས་ན།
དོ་གལ་རྒྱལ་ཁ་ཐོབ་པར་དཀའ། །
དཔའ་བའི་དཔུང་ཚན་མ་གཡོས་པར།
208



རང་དགར་བརྙས་པ་བྱེད་རྒྱུ་མེད། །
རྫོང་སྲུང་དཔུང་དམག་སྔར་ལྟར་བཞུགས།
ཕྱི་ཡི་སོ་སྲུང་དཔུང་དམག་དེ།
དཔའ་བའི་དཔུང་རོགས་ཆས་ན་བསམ།
ཞོར་དུ་ཅི་དགོས་ཤེས་ལེ་ཡིན།
ལྷ་ཡི་ལུང་དང་སྦྲང་ཆར་གཉིས།
སྔོ་ཆེམ་ཆེམ་ས་ལ་མ་བབ་པར། །
ལྷ་བྱ་འཇོལ་མོ་མ་གཏོགས་པ།
སྐྱེ་འགྲོ་གཞན་གྱིས་དབྱེ་འབྱེད་དཀའ།
ལྷ་ཡི་ལུང་དང་དྲག་པོའི་མདའ།
འུར་དིར་རེ་འབེན་ལ་མ་ཐེབས་བར།
དཔའ་བོའི་དཔུང་མཐེབ་མ་གཏོགས་པ།
དེ་གཞན་ཀུན་གྱིས་དབྱེ་འབྱེད་དཀའ།
ལྷ་ཡི་ལུང་དང་གཤིན་རྗེའི་ཞགས།
ཞགས་པ་མགུལ་ལ་མ་ཐེབས་བར།།
ལྷ་མངོན་མཁྱེན་མངའ་བ་མ་གཏོགས་པ།
འགྲོ་དྲུག་གཞན་གྱིས་དབྱེ་འབྱེད་དཀའ།
དཔེ་ངན་འདྲེན་མིན་ཏེ་འདྲ་མའི་ཚིག
རྒྱལ་བློན་དབྱིངས་ལ་བསྐོར་ན་བསམ།
ལར་སྤྱིར་རྒྱལ་པོའི་བཀའ་ལུང་བཞིན།
བཀའ་ཉམ་མེད་སྤྱི་བོའི་གཙུག་ལ་ཁུར།
དད་འདུན་པ་བཟང་པོ་སྙིང་ལ་ཆོངས།
སྙིང་ལ་འཆང་བཞིན་ཞེ་ཤ་བསྐྱེད། །
，
ན་
2Q)



བོད་དབུ་ནག་འདུག་ཆུས་འགྲུབ་པར་ཤོག །
སངས་རྒྱས་བསྟན་པ་རྒྱས་པར་ཤོག
ནག་ཕྱོགས་མགོ་བོ་ནོན་པར་ཤོག
གླུ་འཁྲུལ་བ་བྱུང་ན་མཐོལ་ལོ་བཤགས།
ངག་འཁྱལ་བ་བྱུང་ན་བཟོད་པ་གསོལ། །
རྒྱལ་བློན་རྣམས་ཀྱི་ཐུགས་ལ་ཞོག །
ཅེས་གླུ་དེ་ལྟར་བླངས་པ་དང་ཐམས་ཅད་ཀྱིས་བདེན་པར་གོ་
ནས་ལེགས་ཞུས་དང་སྤྱི་དཔོན་གྱིས་ཡོན་སྦྱོར་གསེར་དང་མུ་པ་གནམ་
གྱི་རྒྱལ་པོར་གསེར་རྡེལ་ཚད་སུམ་ཅུ། དཔའ་རྟུལ་མི་རེས་འཁོས་
བསྟུན་ཕུལ་བས་དངུལ་རྡེལ་ཚད་དྲུག་ཅུ་ལྷག་བྱུང་བ་སྤྱི་དཔོན་གྱི་
བཀའ་བསྐུལ་ལྟར་གོང་རིམ་གྱིས་ཡོན་སྦྱོར་མཛད། གཞིས་སྡོད་བླ་
གྲྭ་ཕ་ཁུ་མ་སྲུ་མཆོག་དམན་རྣམས་ཀྱིས་ཀྱང་གཞིས་བྱེས་ལྷན་མ་རྒྱས་
བར་ སྐུ་ རིམ་ རྒྱུན་ པར་ གཡེལ་ མེད་ བསྒྲུབ་ རྒྱུའི་ ཁས་ ལེན་ མཛད།
ཞག་གསུམ་བར་དགའ་སྤྲོ་ཚད་མེད་ངང་བཞུགས། ནེའུ་ཆུང་གི་རྨི་
ལམ་ལ་འོ མ་བུ་དང་མུ་སྤྱང་དཔོན་ལ་ཞན་པར་རྨིས་པས་རྒྱལ་བློན་
ཡོངས་ལ་དྲང་པོར་ཞུས་པ་ན། རྒྱལ་བློན་རྣམས་ཀྱིས་གཞིས་ སུ་
བཞུགས་རྒྱུ་བཀའ་ཡིས་བཅད་པ་ན་དཔོན་རྣམ་གཉིས་ཀྱིས་ལྷན་དུ་
འགྲོ་འདོད་ཀྱི་གླུ་རེ་གཉིས་ཙམ་ཡོད་པ་ཉོབ་དོགས་ཀྱིས་བཞག་པར་
གདའོ། དེ་ནས་ཚེས་བཅུ་གསུམ་ཉིན་དགྲ་བོ་རྡུང་བའི་ཐོ་བ་ཁྲ་བོ་
དམག་གི་རུ་དར། འབུམ་དམག་ཁྲ་མོའི་སྙིང་བཅུད་འདན་མ་གཡུ་
རྒྱལ་ཐོག་རྒོད་དེ་མི་སྔོན་རྟ་སྔོན་གོ་མཚོན་སྔོན་པོ་དགུས་བསྐོར་ཏེ་
གཡུ་འབྲུག་མཚོ་ལས་ལང་འདྲ་དང་། འབུམ་དགུ་དམག་གི་ཨ་ཡ།
སྡང་བ་དགྲ་བོའི་གཤེད་མ་ལན་མེད་གནམ་ལྕགས་ཐོག་ལྕེ་དཔའ་ཡ་
210
，



–
.མེད་ཞལ་ལུ་དཀར་པོ་དེ་མི་དཀར་རྟ་དཀར་གོ་མཚོན་དཀར་པོས་
བསྐོར་ཏེ་ལྷ་ཚངས་པ་གཡུལ་དུ་ཆས་འདྲ་ཞིག་བྱས་ནས་ཕེབས་པ་
དང་། མཆན་ཁེབས་དཔའ་བོ་མི་དགུས་ཐོག་སེར་འཚུབ་པ་བཞིན་
དམག་གི་རུ་སྣེ་དྲངས་། རུ་དཀྱིལ་རྒྱལ་མཆོག་གེ་སར་ཉིད་ཞལ་
རས་བཅོ་ལྔའི་དུང་ཟླ་ལ་མཁུར་ཚོས་མཚལ་གྱི་ཐིག་ལེ་རིས། སྤྱན་
མིག་ཁྲ་ལ་གཡུ་སྨིན་སྔོ། • ཚེམས་ཕྲེང་དུང་ལ་ཚེམས་རྩེ་རྣོ། ལྗགས་
སྲབ་ཞལ་སྒོ་རྣམ་པར་དམར། ཡེ་ཤེས་སྤྱན་རྣམ་པར་བཀྲ་ལ་དབུ་
སྐྲ་གནག་སྣུམ་འཇའ་འོད་འཁྱིལ། དགྲ་བླ་ཝེར་མ་སྤྲིན་བཞིན་འདུ།
དགྲ་བླའི་གོ་མཚོན་སྣ་དགུ་སྐུ་ལ་བཞེས་ནས་ལྷ་ཡི་དབང་པོ་བརྒྱ་བྱིན་
གཡུལ་ལ་ཆས་པ་ལྟ་བུ་མཇལ་ཕོད་དཀའ་བའི་ཟིལ་དང་གཟི་བརྗིད་
ཀྱིས་ཁམས་གསུམ་དབང་དུ་འདུ་ལེ་སྲིད་གསུམ་ཟིལ་གྱིས་གནོན་པ་
ཞིག་མཛད་ནས་ཆིབས་པ་རྐྱང་རྒོད་འཕེལ་པོར་འདོ་ཆས་ཡོང་་་
རྫོགས་སྤྲས་པའི་གོང་དུ་ཐོན་པ་དང་ཕུ་ནུ་དཔའ་རྟུལ་སུམ་ཅུས་རང་
ཤོག་དམག་གི་རུ་སྣེ་དྲངས་ཏེ་ཐམས་ཅད་ལྷ་ཕྲུག་གཡུལ་ལ་ཆས་པ་
ལྟར་ཟིལ་རྔམ་འབར་བ་གྲབས་མཚུངས་སྟག་གཟིག་རི་བོར་ཡན་པ་
འམ་འབྲོང་ཁྱུ་རྫ་ལམ་གཤོག་པ། རྟ་ཕོའི་སྣ་སྒྲ་དིར་རེ་རྨིག་བཞི་སྒྲ་
ཆེན་འུར་རི། མི་ཕོའི་ཁྲབ་འོད་ལྷང་སེ་དར་འཕྲུ་རྒྱལ་མཚན་སྤུངས་
སེ། དཔུང་དམག་ཆིག་ཁྲི་ལྷག་ཙམ་གྱིས་བསྐོར་ནས་ཁྲ་ཤིག་ཤིག་
འུར་ལྡིར་ཕེབས་པ་ན། སྒྲོལ་མ་དཀར་སྔོན་གྱི་རྣམ་སྤྲུལ་སྐྱ་ལོའི་
སེང་ལྕམ་འབྲུག་མོ་དང་ནེའུ་ཆུང་ལུག་གུའི་ཚར་ཡག་གཉིས་རྨ་རིའི་
ལྷ་ཁོག་བར་ཕེབས་སྐྱེལ་དུ་བྱོན་ནས་རྒྱལ་བློན་ཕུ་ནུ་རྣམས་ལ་སྐྱེལ་
ཆང་དྲངས་ཤིང་། སྒྲོལ་མ་དཀར་མོའི་སྐྱེ་བ་ སེང་ལྕམ་འབྲུག་མོ་
དེས་མཛེས་གཟུགས་རྒྱན་ཆས་མཚུངས་པ་མེད་པའི་ངང་སྨོན་ལམ་གྱི་
211



གླུ་འདི་དགུ་སེང་དྲུག་འགྱུར་ལ་དྲངས་ནས་བླངས་པར་གདའོ།
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད། །
ཐ་ལ་ལ་གླུ་ཡི་ལེན་ལུགས་རེད། །
ལ་ལ་ངག་གི་འགུགས་ལུགས་རེད།
ཤར་གཡུ་ལོ་བཀོད་པའི་ཞིང་ཁམས་ནས།
སྒྲོལ་མ་དཀར་མོ་ཚེ་ཡི་ལྷ། །
འཇིགས་པ་བརྒྱད་ལས་སྐྱོབ་མཛད་མ།
སྒྲོལ་མ་ཉི་ཤུ་རྩ་གཅིག་ལ།
གསོལ་བ་འདེབས་སོ་ཐུགས་རྗེས་གཟིགས།
རྐྱེན་ངན་བར་ཆད་ཞི་བར་མཛོད།
ས་འདི་རྨ་ཡུལ་དག་པའི་ཞིང་། །
རྨ་ལྷ་རི་རྩེ་ལྔའི་མར་ཤམ་ལ། །
བདེ་སྐྱིད་དགའ་སྤྲོའི་ས་ཆ་རེད།
ང་འདྲ་སྐྱ་ལོའི་སྲས་མོ་ལ།
མདོ་ཁམས་རྒྱལ་མོ་འབྲུག་མོ་ཟེར།
སྒྲོལ་མ་དཀར་མོའི་སྐྱེ་བ་ཡིན།
སྐྱེ་གཟུགས་བུ་མོའི་ཕུད་གཅིག་ཡིན།
ཤེས་རབ་ཡོན་ཏན་ཆེ་མི་ཡིན།
སྐྱབས་འགྲོ་སྨོན་ལམ་འགྲུབ་མི་ཡིན།
དེ་རིང་ལྷ་ཉི་དཀར་པོ་ལ།
རྟགས་དང་རྟེན་འབྲེལ་ལེགས་པའི་དུས།
ལྷ་སྲས་རྒྱལ་མཆོག་ཁྲི་ལ་ཕེབས། །
༈
，,་
212



དཔའ་རྟུལ་ཕུ་ནུས་མཐའ་ནས་བསྐོར།
དགའ་ཟེར་ལེ་བསྟན་པ་ཡར་དར་རེད།
སྐྱིད་ཟེར་ལེ་ཉི་མ་ཚུར་ཤར་རེད། །
བདུད་ཀླ་ཀློའི་མུན་པ་རང་དྭངས་རེད། །
རྒྱལ་བློན་ཉི་ཟླ་སྐར་གསུམ་དེ། །
ཁྲ་འཁྱིལ་ལེ་མཁའ་ནས་ཤར་བའི་དུས།
གླིང་བཞིར་འགྲིམ་སྐོར་ལས་ཀྱིས་བསྐོས།
གཟའ་དགྲ་ཅན་ཁ་རླངས་མི་དོགས་པའི།
ཚངས་པ་ལྷ་ཡི་དཔུང་གཉེན་ཡོད།
རྒྱལ་བློན་དཔའ་རྟུལ་ཡོངས་རྫོགས་དེ།
ད་རེས་ཨར་ཇག་འདུལ་བའི་ཆེད།
དགྲ་འདུལ་བའི་མགོ་མོ་ཚུགས་པའི་དུས།
དགྲ་ལྷ་རྣམས་ཀྱིས་སྲུང་བར་ཤོག
ཝེར་མ་རྣམས་ཀྱིས་སྐྱོབ་པར་ཤོག
ཁྲ བ་དཀར་མོའི་ནང་ནས་བཞེད་འདོན་འགྲུབ།
སྐུ་སྲོག་བྲག་ལས་སྲ་བར་ཤོག
རྨོག་དཀར་མོའི་ནང་ནས་དབུ་ལོ་དཀར།
ཁམས་གསུམ་ཟིལ་གྱིས་ནོན་པར་ཤོག
སྐེད་གྲི་བཀྲའི་རྒྱུད་ནས་དགྲ་ལྷ་འཁོར།
མདའ་གཞུའི་རྒྱུད་ནས་ཝེར་མ་འཁོར།
བ་དན་རྒྱུད་ན་ཟོ་དོར་འཁོར། །
སྡང་དགྲའི་གློ་སྙིང་ལེན་པར་ཤོག
གཏེར་རྫོང་བོད་ལ་འབེབས་པར་ཤོག
213



ཞབས་དར་ལྷམ་མནབས་ཡོབ་ཆེན་གནོན།
བདུད་ཀླ་ཀློའི་མགོ་བོ་ནོན་པར་ཤོག
རྟ་འདོ་ཆེན་བཅིབས་ནས་འཛམ་གླིང་སྐོར།།
ལྷོ་གླིང་ཆེན་དབང་དུ་འདུ་བར་ཤོག་ ་
སྐུ་བསོད་རི་རྒྱལ་ལྷུན་པོ་ལ།
དབང་ཐང་ཉི་ཟླའི་མགུལ་རྒྱན་ཅན།།
བསོད་ནམས་རོལ་མཚོས་མཐའ་ནས་བསྐོར།
འབངས་འཁོར་འགྲོ་དྲུག་ཟད་མེད་བཞིན།།
དབུས་རི་རབ་ཇི་བཞིན་གཡོ་མེད་ཤོག
རི་རབ་ཡོན་ཏན་ཅི་མངའ་བ། .
རྒྱལ་བློན་ཡོངས་ལ་འཛོམས་པར་ཤོག
ཉི་ཟླས་གར་ཁྱབ་ཆོས་ཀྱིས་ཁྱབ།
རིགས་དྲུག་འདྲེན་པའི་བླ་མ་ཤོག
མུན་པ་སེལ་བའི་སྒྲོན་མེ་ཤོག།
དབུ་ནག་ཡོངས་ཀྱི་གཙུག་རྒྱན་ཤོག
རྒྱུ་ལེའུ་ཅན་གྱི་བདག་པོ་ཤོག .
རྒྱ་གར་ཆོས་ཀྱི་བདག་པོ་ཤོག་ ，
བལ་རས་དཀྲིས་ཅན་གྱི་མངའ་བདག་ཤོག
ལྷ་ནས་བསྐོས་པའི་ཆོས་རྒྱལ་བཞིན། .་
ཉམ་པའི་བར་གཅོད་མི་འབྱུང་ཞིང་།
འགྲོ་དོན་འབད་མེད་ལྷུན་གྲུབ་ཤོག །
དེ་རིང་འདྲེན་པའི་བདུད་རྩིའི་ཆང་། ་
བོད་ཀྱི་འབྲུ་ཆང་སྔོན་མོ་དང་།།
214



འབྲས་མོ་ལྗོངས་ཀྱི་འབྲས་ཆང་དང་།
ཚ་བ་རོང་གི་རྒུན་ཆང་དང་། )
ཆང་རིགས་མི་གཅིག་དུ་མའི་ཆང་།
ཚེ་དཔག་མེད་དང་པདྨ་འབྱུང༌།
གྲུབ་རྒྱལ་རྣམས་ཀྱི་ཚེ་ཆང་བསྲེས།
མཁའ་འགྲོའི་ཚེ་ཆང་བདུད་རྩི་འདི།
དེ་རིང་རྒྱལ་བློན་ཡོངས་ལ་འདྲེན། །
དབུ་འཕང་མཐོ་བའི་རྟེན་འབྲེལ་ཡོད།
སྐུ་ཚེ་རིང་བའི་རྟེན་འབྲེལ་ཡོད། །
ཅི་བསམ་གྲུབ་པའི་རྟེན་འབྲེལ་ཡོད།
རྟེན་འབྲེལ་བདུད་རྩིའི་ལེགས་ཆང་འདི།
ཡང་ཡང་གསོལ་ལ་ཡང་ཡང་འདྲེན། །
དུས་རྒྱུན་པར་འདྲེན་པའི་སྨོན་ལམ་འདེབས།
དཀོན་མཆོག་གསུམ་དང་རྩ་བ་གསུམ།
མདོ་ཁམས་གླིང་གི་ལྷ་སྲུང་རྣམས།
མི་འབྲལ་གོས་ཀྱི་གོང་བ་བཞིན།
དཔའ་རྒྱལ་བློན་རྣམས་དང་མཉམ་ཆས་མཛོད།
ཤར་བདུད་གདུག་པ་ཐུལ་བར་ཤོག
ཆེ་ནོར་གཡང་དུ་ལོན་པར་ཤོག
སྙན་པས་ཕྱོགས་ཀུན་ཁྱབ་པར་ཤོག
དེ་རིང་བཟང་མོ་ཡག་ལ་ཕེབས།
ཕེབས་ཟེར་ནས་སང་ལ་ཞལ་མཇལ་ཤོག
སྐུ་རྒྱལ་བློན་འདི་བཞིན་མཇལ་བར་ཤོག
1



གླུ་འགལ་འཁྲུལ་ཤོར་ན་མཐོལ་ལོ་བཤགས།
འགྲན་མེད་རྒྱ་བློན་ཐུགས་ལ་ཞོག
ཅེས་ གླུ་དེ་ལྟར་བླངས་ཤིང་སྐྱེམས་ཆང་བདུད་རྩི་ཡང་ཡང་་་
དྲངས། དེ་ནས་རྒྱལ་བློན་རྣམས་ཆིབས་གོང་དུ་ཐོན་པ་དང་ལྷན་ནེ་
ཆུང་ལུག་གུ་ཚར་ཡག་གིས་གསེར་དངུལ་གྱི་དོང་རྩེ་དུ་མ་དང་བཀྲ་
ཤིས་པའི་དར་རེ་བཏང་ནས་སྨོན་ལམ་གྱི་གླུ་འདི་ནེ་ཆུང་གི་རང་གླུ་
དྲུག་འགྱུར་ལ་དྲངས་ནས་ཕུལ་ལོ།
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད།།
ཐ་ལ་གླུ་ཡི་ལེན་ལུགས་རེད།
ལ་ལ་ངག་གི་འགུགས་ལུགས་རེད། །
ཤར་པོ་ཏཱ་ལ་ཡི་ཞིང་ཁམས་ནས།
སྤྱན་གཟིགས་སྒྲོལ་མ་དཀར་སྔོན་ལ།
ཡིད་མོས་པ་ཆེན་པོས་གསོལ་བ་འདེབས།
ཐུགས་བརྩེ་བ་ཆེན་པོས་རྗེས་བཟུང་ཤོག
ས་འདི་རྨ་ཟླ་སྒང་གི་ཡུལ།
འཛམ་གླིང་ས་ཡི་ལྟེ་བ་ལ།
རྨ་ཡུལ་བདེ་མཆོག་ནོར་བུའི་ཞིང་། །
ཆོས་རྒྱ་གར་ཆགས་པའི་གདམ་ཡ་ཡིན།
རྒྱ་གར་གདམ་ཡ་ཟེར་བའི་དོན།
ཆོས་གསེར་བྲིས་ཉི་མ་ཤར་བ་འདྲ།
དངུལ་བྲིས་ཟླ་བ་ཚེས་པ་འདྲ། །
དུང་བྲིས་རྒྱུ་སྐར་བཀྲག་པ་འདྲ།
216



གཡུ་བྲིས་ནམ་མཁའ་དྭངས་པ་འདྲ།
མཚལ་བྲིས་མེ་ལྕེ་མཆེད་པ་འདྲ། །
ཆོས་རྩིག་ཨ་སྔོན་དགུང་དང་མཉམ། །
གཏེར་བྱོན་ལྷ་ཡི་སྐུ་ཚབ་ལ། །
འཕུར་ལྡིང་གསུང་སྒྲོན་ངོ་མཚར་ཅན།
ཆོས་ཆེ་བའི་ལོ་རྒྱུས་བཤད་ཚོད་མེད།
ཁྲིམས་རྒྱ་ནག་ཆགས་པའི་ངོ་ཡ་ཡིན།
ཁྲིམས་ཡིག་ཞལ་ལྕེ་བཅུ་གསུམ་ཡོད།
ཁྲིམས་དུང་དཀར་མོ་རྒྱང་གྲགས་ཡོད།
ཁྲིམས་རྔ་གསལ་བ་འབྲུག་གྲགས་ཡོད།
ཁྲིམས་ཐང་ཁྲིམས་ཆས་རང་འགྲིག་ཡོད།
འཛམ་གླིང་ཆགས་པའི་ས་ཆ་རེད།
འཛམ་གླིང་རྒྱལ་ས་ཟེར་བའི་དོན།
གསེར་ཁྲི་ལང་མ་ལིང་རྩེག་སྟེང་།
བླ་བྲེ་ནམ་མཁའ་ཁྱབ་པར་བརྒྱབ།
དར་ཁྲ་རིན་ཆེན་ཕྱུག་མོ་ཕྱར། །
མཛེས་བྱེད་རྨ་བྱའི་དབུ་གདུགས་ཕུབ།
དབུ་གདུགས་དེ་འདྲའི་མ་འོག་ན།
སྐུ་མི་འགྱུར་འཕགས་པ་འཇམ་དཔལ་དབྱངས།
གསུང་མི་འགྱུར་འགྲོ་འདུལ་སྤྱན་རས་གཟིགས།
ཐུགས་མི་འགྱུར་ཕྱག་ན་རྡོ་རྗེ་དངོས།
རིགས་གསུམ་སྤྲུལ་པ་ཆོས་ཀྱི་རྒྱལ།
གེ་སར་ནོར་བུ་དགྲ་འདུལ་བཞུགས།
217



དགྲ་མགོ་རྡུང་བའི་ཐོ་བ་ལ།
་ དཔོན་ཆེན་དཔའ་རྟུལ་སུམ་ཅུ་བཞུགས།
ཡང་འཁོར་རུ་འདྲེན་བརྒྱད་ཅུ་བྱུང་།
ལྷོ་འཛམ་གླིང་གཞན་ལ་རེ་དགོས་མེད།།
ཆོས་རྒྱལ་ཁྲིམས་དར་བའི་ས་ཆ་རེད།
ང་འདྲ་སྔོ་ལོའི་ནེའུ་ཆུང་ལ།
ཆུང་ནས་བསམ་པ་ཆོས་ལ་མོས།
ཆེ་རྒྱུས་དཔའ་མཛངས་མི་ལྡན་ཏེ།
སྨོན་ལམ་བདེན་པ་འགྲུབ་མི་ཡིན།.
འཛམ་གླིང་སྐྱོང་བའི་རྒྱལ་བློན་རྣམས།
འདུ་འཁྱིལ་ལེ་གཞིས་བྲལ་གནོན་པའི་དུས།
ཚངས་པ་ལྷ་འཁོར་འདུ་བ་འདྲ། །
འུར་ཆིལ་ལེ་དམག་ལ་ཕེབས་པའི་དུས།
བརྒྱ་སྦྱིན་ཡུལ་དུ་བསྐྱོད་པ་འདྲ། །
དཔའ་རྟུལ་འཁོར་གྱིས་བསྐོར་བའི་དུས།
ཉེ་དབང་ལས་ལ་ཆད་པ་འདྲ།
བལྟ་བས་མི་བཟོད་གཟི་བརྗིད་ཀྱིས། །
སྡེ་བརྒྱད་མི་མིན་ལྷ་འདྲེ་དང་། །
ཁམས་གསུམ་སྲིད་གསུམ་དབང་དུ་འདུ།།
དེ་རིང་རྟེན་འབྲེལ་ཐོག་མ་ལ། །
ཤར་བདུད་འདུལ་ལ་ཕེབས་པའི་དུས། །
ལྷ་ཨོ་རྒྱན་པད་མས་ཁ་འཛིན་མཛོད། -
དབུ་དར་འཕྲུ་འདི་ལོ་འབྲལ་མེད་ཤོག



ལྷ་ཆེན་ཚངས་པ་དཀར་པོ་དང་། །
ཕུ་བོ་དུང་སྐྱོང་ལྷ་འཁོར་འབུམ།
སྐུ་རྒྱལ་བློན་རྣམས་ལ་ཁ་འཛིན་མཛོད།
རྨོག་དཀར་འདི་ལ་འབྲལ་མེད་ཤོག
གཉན་ཆེན་སྐུ་ལྷ་གེར་མཛོ་དང་། །
དགྲ་བླ་གཉན་སྟག་ལྷ་འཁོར་འབུམ། །
སྐུ་རྒྱལ་བློན་རྣམས་ལ་ཁ་འཛིན་མཛོད། །
ཁྲབ་དཀར་མོ་འདི་ལ་འབྲལ་མེད་ཤོག
ཀླུ་ཆེན་གཙུག་ན་རིན་ཆེན་དང་།
ཀླུ་སྦྲུལ་འོད་ཆུང་ཀླུ་འཁོར་འབུམ།
སྐུ་རྒྱལ་བློན་རྣམས་ལ་ཁ་འཛིན་མཛོད།
སྐེད་འཁོར་གསུམ་འདི་ལ་འབྲལ་མེད་མཛོད།
རྨ་རྒྱལ་སྤོམ་ར་གཞི་བདག་ཚོགས།
རྟ་མགྲིན་རྟ་ལྷ་རེ་མན་ཏ།
སྐུ་རྒྱལ་བློན་རྣམས་ལ་ཁ་འཛིན་མཛོད།
སྐུ་དགྲ་ལྷ་ལྷ་འཁོར་བྱེ་བ་འབུམ།
ཝེར་མ་དགུ་ཁྲི་དགུ་འབུམ་བཅས།
སྐུ་རྒྱལ་བློན་རྣམས་ལ་ཁ་འཛིན་མཛོད།
གོས་གོང་བ་བཞིན་དུ་འབྲལ་མེད་ཤོག།
རྨ་ཁམས་གླིང་གི་ལྷ་སྲུང་དང༌།
བོད་ཀྱི་མགུལ་ལྷ་བཅུ་གསུམ་དང་།
དགེ་བསྙེན་ཉི་ཤུ་རྩ་གཅིག་དང་།
བོད་སྐྱོང་བརྟན་མ་བཅུ་གཉིས་དང༌།
219



དྲེགས་པའི་དེད་དཔོན་སུམ་ཅུ་དང་།
སྔགས་བདག་དྲེགས་ཆེན་བཅོ་བརྒྱད་དང་།
དཀར་པོའི་ཕྱོགས་ལ་མགོན་དགའ་རྣམས།
སྐུ་རྒྱལ་བློན་རྣམས་ལ་མགོན་སྐྱབས་མཛོད།
ལུས་གྲིབ་མ་བཞིན་དུ་འབྲལ་མེད་ཤོག་
ཕེབས་ཟེར་ན་ཁྲི་གདུགས་ཉི་མ་དེ།
ནུབ་ནས་ཡོལ་ཀྱང་ཤར་ནས་ཤར། །
གླིང་བཞི་འོད་ཀྱིས་གསལ་བ་བཞིན།
སྐུ་རྒྱལ་བློན་བྱེས་འགྲོའི་དོན་གཉེར་ཏེ།
ལྷུན་གྱིས་འགྲུབ་པའི་བཀྲ་རེ་ཤིས།
བདུད་ནག་པོའི་ཁ་རླུང་མ་ལྡོག་པར། .
ཟིལ་ཆིལ་ལེ་ཚུར་ཚུར་ཕེབས་པ་ཤོག
སྟེང་ན་བཞུགས་པའི་དཀོན་མཆོག་ལྷ།
རྩ་རྒྱུད་བླ་མས་སྲུང་བར་ཤོག །
སྐུ་རྒྱལ་བློན་རྣམས་ལ་ཁ་འཛིན་མཛོད། །
གཡས་ན་དཔའ་བོ་བྱེ་བ་འབུམ།
གར་གྱི་སྟང་སྟབས་ཁྲིག་སེ་ཁྲིག
གཡོན་ན་མཁའ་འགྲོ་འབུམ་གྱི་སྡེས།
དགྱེས་པའི་བརྡ་གླུ་ཀྱུ་རུ་རུ།།
སྐུ་རྒྱབ་དགྲ་བླ་ཝེར་མ་རྔམ། །
རྔམ་པའི་བཞད་སྒྲ་ལྷང་སེ་ལྷང་།
མདུན་ན་དམ་ཅན་ཆོས་སྐྱོང་འཚུབ།
བྲན་ལྟར་ལས་བྱེད་ཤ་ར་ར། །
220



རྒྱལ་བློན་རྣམས་དང་འབྲལ་མེད་གྱིས།
གདུག་པའི་དམ་སྲི་ཐུལ་བར་ཤོག
བདུད་སྙིང་ཤ་ལྷ་ཡི་རྔམ་ཟས་མཛོད།
སྙིང་ཁྲག་ཆོས་སྐྱོང་དཔའ་སྐྱེམས་མཛོད།
བདུད་ཀླ་ཀློའི་བསྟན་པ་མཐུར་དུ་གནོན།
ཆོས་དགེ་བའི་བསྟན་པ་དགུང་ལ་བསྟོད།
དམ་ཆོས་སྐྱིད་ཀྱི་ཉི་མ་དེ། །
འཛམ་གླིང་ཡོངས་སུ་ཁྱབ་གྱུར་ཅིག །
སྐུ་བགྲེས་མེད་གདོན་གྱིས་མི་ཚུགས་ཤིང་།
ཚེ་དཔག་མེད་དང་མཉམ་པར་ཤོག
གསུང་ལ་འགག་པ་མེད་པར་ཤོག།
ཚངས་དབྱངས་ཆོས་ཀྱི་སྒྲ་སྒྲོག་ཤོག
ཐུགས་ལ་འཁྲུལ་པ་མི་མངའ་ཞིང་།
སྐྱེ་མེད་ཆོས་སྐུའི་དོན་རྟོགས་ཤོག་
ཡོན་ཏན་འཕྲིན་ལས་མཐའ་རྒྱས་ཏེ།
ཁམས་གསུམ་སྲིད་གསུམ་དབང་འདུས་ཤོག
གོང་མ་ལྷ་ཡི་བདེན་ཚིག་དེ། .
བར་མ་མི་ནས་འགྲུབ་པར་ཤོག
ཚངས་པ་ལྷ་ཡི་བདེན་ཚིག་དང༌།
ཁྲོ་བོ་རྣམས་ཀྱི་མཐུ་རྩལ་དང༌།
ནོར་ལྷ་རྣམས་ཀྱི་དངོས་གྲུབ་དང༌།
དམ་ཅན་ཆོས་སྐྱོང་ཁ་འཛིན་བཅས།
འབད་མེད་ཅི་བསམ་ལྷུན་གྲུབ་པ།
221



སྐུ་རྒྱལ་བློན་ཡོངས་ལ་བདེན་འགྲུབ་ཤོག
དེ་རིང་ལྷ་ཉིན་བཟང་ལ་ཕེབས།
སང་གླིང་ཡུལ་ནོར་བུའི་ས་ཆ་ལ། །
སེར་འཁྱིལ་ལེ་གསེར་ཞལ་མངོན་པར་ཤོག
འུར་དིར་རི་གསུང་སྒྲ་སྒྲོག་པར་ཤོག
དགའ་ཡ་ལེའི་ཐུགས་འདུན་གནང་བར་ཤོག
སྨོན་ལམ་གང་བཏབ་འགྲུབ་པར་ཤོག
ཀླུ་འཁྲུལ་བ་བྱུང་ན་རྗེ་བློན་བཤགས། །
ངག་འཁྱལ་བ་བྱུང་ན་བཟོད་པར་གསོལ།
རྒྱལ་བློན་རྣམས་ཀྱི་ཐུགས་ལ་ཞོག
ཅེས་གླུ་དེ་ལྟར་ཕུལ་ཞིང་གཞིས་སྡོད་ཡོངས་ཀྱིས་ཕྱག་དང་སྨོན་
ལམ་བཅས་མཇལ་དར་ཕུལ། རྒྱལ་བློན་རྣམས་ནས་འབྲུག་མོ་དང་
ནེའུ་ཆུང་གཉིས་ལ་དར་ལན་དང་དབུ་ཐོད་བསྩལ་ ཞིང་ ཕན་ཚུན་
འབྲལ་མི་ཕོད་པ་ཙམ་གྱི་ངང་དུ་ཕེབས། སྐྱེལ་མ་རྣམས་ཀྱིས་གླིང་
གི་བླ་གྲྭ་རྗེས་ཕེབས་རྣམས་ལའང་བཀྲ་ཤིས་ཀྱི་དར་དང་གསེར་དངུལ་
གང་འབྱོར་རྟེན་འབྲེལ་གྱི་ཚུལ་དུ་ཕུལ་ཞིང་སྨོན་ལམ་བཀྲ་ཤིས་བདེན་
ཚིག་ཞུས་ཏེ་གླིང་གཞིས་སུ་ཚུར་ཕེབས་ནས་སྐུ་རིམ་དང་དགེ་བ་་་
རླབས་ཆེན་ལ་བརྩོན་ཞིང་བདེ་བར་བཞུགས་སོ། དེ་ཡི་དུས་གླིང་
དཀར་ཁྲ་མོའི་བླ་གྲྭ་དང་རྗེ་དཔོན་ཚང་མ་རྨ་ལའི་རྩེ་ལ་བར་མ་བརྒྱབ་
ནས་ཞག་ལྔའི་གོང་ཟི་མ་ཡུལ་ གྱི་མ་ཐ། ཟི་ཆིམ་ རྒྱལ་ གྱི་ཚུར་ ཐ།
ལི་མི་བལ་རྒྱལ་གྱི་ཡ་ཐ་ཁྲ་མོ་གླིང་གི་ས་མཚམས་ཟི་ལའི་གནམ་ཁྲི་བར་
མ། རྒྱ་ཡར་མར་ཚོང་པའི་གཤར་ལམ། དབེན་ལུང་དེའུ་ཆེན་བཅུ་
གསུམ། ཚོགས་རྟེན་ གྲལ་སྟར་བསྒྲིག་འདྲ། དེའུ་ཆེན་རེ་རེའི་
222



*
བར་ན། སྤང་ལྗོངས་གསེར་གཞོང་འདྲ་བཅས་ཤིན་ཏུ་བཙན་པའི་
གནས་དེར། སྒར་དཀྱིལ་ལྷ་དང་བླ་མ། བླ་མའི་ཆོས་སྒྲ་འུར་རེ།
དེའི་ཕྱིར་རྒྱལ་བློན་ལས་གུར། རྒྱལ་བློན་འདུ་ར་འཁྱིལ་ལེ། ་དེའི་
ཕྱིར་དྲག་པོའི་དམག་སྒར། དཔུང་ཆེན་ལས་གུར་མདོག་སྣ་ལྔའི་
གུར་ཚོན་བསྒྲིགས་ནས་འུར་ཆིལ་ལེ་སྒར་བབས། རི་ཆེན་རེ་རེའི ་
དཀྱིལ་གཤོང་ན་རྟ་ཁྱུ་རྣམས་ལས་དམག་གིས་འཚོས། ལྷ་དང་བླ་མ་
རྣམས། མ་དང་མཁའ་འགྲོའི་བརྡ་ལུང་ལྟར་གཡེལ་བ་མེད་པར་
སྒྲུབ་ལ་བརྩོན། ཨ་ཁུ་སྒོམ་ཆེན་གཏིང་མེད། ཡེངས་མེད་རང་
གྲོལ་ཆེན་པོ། གྲུབ་ཆེན་ཆོས་ཀྱི་བླ་མ་སོགས་བླ་ཆེན་གསུམ་ཏིང་ངེ་
འཛིན་ལ་བཞུགས་ནས་སྲུང་བ་རྡོ་རྗེའི་གུར་ཁང་རྒྱུན་ཆད་མེད་པར་
བསྒོམས་ཤིང༌། དམ་ཉམས་དགྲ་བོས་མི་ཚུགས་པ་མཛད་དོ། །
དེ་ཡི་དུས་སུ་གདུག་པ་བདུད་ཀྱི་ཡུལ་དུ་ནི་ཨར་ཇག་ཇག་རྐུན་
གྱི་གཙོ་བོ། བདུད་ཀྱི་རྒྱལ་བློན་བདུན་པོས་ང་འགྲོ་ཁས་ལེན་གྱི་
དམག་འཆི་འཚེར་མེད་པ་གཅིག་སྟོང་གཅིག་བརྒྱ་ལྷག་གོང་ཚེས་་་་
བརྒྱད་ཉིན་བདུད་ཀྱི་ཕོ་བྲང་འགྲམ་དུ་འདུས་ཏེ་ཐམས་ཅད་གདོལ་
པའི་ནགས་རི་རྔམ་པ་དང་། བདུད་ཀྱི་དུག་མཚོ་ནག་པོ་སོགས་བླ་
གནས་རྣམས་ལ་ཤ་ཁྲག་གི་མཆོད་པའི་ཡོ་བྱད་ཁྱེར་ནས་སོང་བས་བླ་
རི་ནག་པོའི་རྩེ་ནས་ལྷ་མ་དགའ་བས་སེར་བ་དྲག་པོ་དང་ཐོག་དམར་
གསུམ་ལྷུང་བས་དམག་ཁྲོད་ཀྱི་རྟ་གསུམ་དང་བདུད་དམག་ལྔ་བསད།
ཐན་གྱི་ཝ་མོ་བརྒྱལ། མཚོ་ལ་འཇའ་འོད་འཁྲིགས། ཀླུ་བྱས་ངས་
ངུར་གྱི་སྐད་བྱིན། ཀླུ་རས་དཀར་གྱི་ཐོད་དཀྲིས་ཅན་མང་པོས་ངེས་
ཅག་དཀར་ཕྱོགས་ལ་གནས་པ་ཡིན་པས་ཤ་ཁྲག་གི་མཆོད་ པ་མི་་་
འདོད་ཟེར་སྣང་གི་ སྒྲ་བྱུང་བ་ ཐོས། སྔར་ གནས་ པའི་ ཀླུ་རིབ། ས་



བགདོལ་ པ་ ནག་ པོ་ དང༌། ཀླུ་ མི་ བཟན། ཆུ་ སྲིན་ མགོ་ ཅན། ་
བདུད་ཀྱི་བླ་ཉ་སོགས་ཅི་ཡང་མ་མཐོང་བས་རྒྱལ་བློན་རྣམས་ཤིན་ཏུ་
བློ་དོགས་སྐྱེས་ནས་དམག་བཤོལ་རྒྱུར་ གྲོས་ མ་ བྱས་པར་བསམ་པ་
ཕྱོགས་གཅིག་ ཏུ་མཐུན་པ་ན། ལྷ་ཀླུ་གཉན་གསུམ་གྱིས་བདུད་་་
དམག་བཤོལ་ བར་མཁྱེན་ནས་དེ་མ་ ཐག་དགྲ་བླ་ཝེར་མའི་སྤྲུལ་པ་
གོང་གི་གདོལ་པ་ནག་པོ་དང་། ཀླུ་ནག་མི་བཟན། ཆུ་སྲིན་མགོ་
ཅན་བླ་ཉ་སོགས་ལ་སྤྲུལ་ཏེ་སྔར་ལས་དགུ་འགྱུར་གྱིས་རྔམ་པ་ལྟ་བས་
མི་བཟོད་པ་མེར་མེར་ཡེར་ཡེར་དུ་མཐོང་བ་ ཤ་ཁྲག་སོགས་མཆོད་
པའི་ཡོ་བྱད་ ཐམས་ ཅད་དགའ་བའི་ཉམས་དང་བཅས་ཏེ་རོལ་ བ་
མཐོང་བས། བཟང་ངན་འདྲེས་པའི་རྟགས་མཚན་མཐོང་ནས་་་
རྫོང་དུ་ཕྱིར་ལོག དགྲ་བླའི་སྲིང་ལྕམ་དབང་བྱེད་མོར་སྤྲུལ་པ་དེ་
ནང་པོ་ཀླུ་ཡི་དམག་གཡར་དུ་སོང་བ་ཡིན་ཟེར་ནས་ཡུད་ཙམ་ནས་
སྤྲུལ་པའི་དམག་གི་སྒམ་གཅིག་ཁྱེར་ནས་བྱུང་བ་དང༌། སྒམ་དེའི་
ནང་ནས་འུར་འུར་དིར་དིར་ཤིག་ཤིག་མི་སྐད་དང་མི་མཚུངས་པའི་
གླུ་དང་གཏམ་བཤད་པ་སོགས་ཕྱི་རོལ་ལ་ལྷང་ལྷང་ཐོས་པ་ན་རྒྱལ་
བློན་ རྣམས་ ཀྱིས་ འདི་ ན་ དམག་ གྲངས་ ཅི་ འདྲ་ ཡོད་ ན་ ཟེར་ བས།
སྤྲུལ་པའི་དབང་བྱེད་མས་བདུད་ཀྱི་རྒྱལ་བློན་རྣམས་དོགས་པ་བསལ་
ཞིང་བློ་བདེ་བའི་ཕྱིར་གླུ་འདི་རང་ངག་ལ་དྲངས་ནས་བླངས་སོ།
གླུ་འུ་ན་ཨ་ལུ་ཐུ་ལུ་རེད།
ཐ་ལུ་འོ་ན་ལ་ལུ་རེད། །
ལ་ལུ་ངག་གི་འགུགས་ལུགས་རེད།
ཤ་ཁྲག་རྒྱ་མཚོ་འཁྱིལ་ཀློང་ནས།
སྨན་ང་ལ་འགོ་བའི་ལྷ་སྲུང་མཁྱེན། །



གོས་གོང་བ་བཞིན་དུ་འབྲལ་མེད་སྐྱོང༌།
ཤ་དང་ཁྲག་གི་མཆོད་པ་འབུལ། །
རྟགས་མ་ཨ་སྔོན་དགུང་ལ་བསྟོད། །
རང་ཆུས་མི་ཉམས་བརྟན་པར་ཤོག
ས་འདི་གདོལ་པ་བདུད་ཀྱི་ཡུལ།
ཤ་དམར་ཟ་ཞིང་ཁྲག་དམར་འཐུང་།
གསོད་ལ་སྤྲོ་ཞིང་ཇག་ལ་སྐྱིད།
ལོངས་སྤྱོད་འཛོམས་པའི་ས་ཆ་རེད།
ང་འདྲ་འདྲི་བཤད་མ་དགོས་པའི།
ས་གཞི་ཆགས་པའི་རྟེན་ཕུར་ཡིན།
ནམ་མཁའ་ཆགས་པའི་དགུང་ཐིག་ཡིན།
དཔག་བསམ་ཤིང་གི་སྡོང་པོ་ཡིན། །
བདུད་སྡེ་ཆགས་པའི་ཨ་མ་ཡིན།
ལྷ་མི་འདུ་བའི་ཨ་མ་ཡིན། །
བསྒྲངས་མི་དགོས་ཡུལ་སྡེ་ཀུན་གྱིས་ཤེས།
འགྲན་མེད་གཡུ་རྩེ་རྒྱལ་བློན་གསོན། །
ང་ལོ་རྒྱུས་གཏམ་གྱི་བང་མཛོད་ཡིན།
སྔ་དྲོ་ཐོགས་མེད་འབུ་རར་ཕྱིན། །
མི་མིན་ལྷ་འདྲེས་ཟེར་སྲོལ་ལ། །
སྡེ་བརྒྱུད་དྲག་རྩལ་ངོམ་པ་དང་།
བཟང་ངན་འདྲེས་པའི་ཆོ་འཕྲུལ་རེད།
ཁྱོད་རྒྱལ་བློན་རེ་དོགས་ཆེ་བའི་རྐྱེན། །
སེམས་དོགས་པ་མེད་ན་མཆོག་གོ་ཟེར།
225



དགོང་མོ་ཀླུ་ཡུལ་ཞང་རྩར་སོང་།
འགྲོ་ལུགས་སྤྱོད་ལམ་གྲོས་གཅིག་བྱས།
རྒྱལ་ཁ་ཐོབ་པའི་གསུང་བཟང་གནང་།
རོགས་སུ་དྲག་པོའི་འཁྲུལ་སྒམ་གཡར།
སྒམ་འདིར་འཇིག་རྟེན་ཀུན་ཤོང་ཟེར།
རང་དགར་མི་ཡིས་མཇལ་ཆོག་མེད། །
གདོལ་པ་ནག་པོའི་སྙིང་ནོར་རེད།
ནང་ན་ལས་དམག་དགུ་ཁྲི་ཡོད།།
དུང་གི་མི་ལ་དུང་གི་རྟ།
དུང་གི་ཁྲབ་རྨོག་འཁོར་གསུམ་ཅན། །
གཡུ་ཡི་མི་ལ་གཡུ་ཡི་རྟ།
གཡུ་རྨོག་གཡུ་ཁྲབ་རང་མཚུངས་ཡོད།
བྱུ་རུའི་མི་ལ་བྱུར་ཁྲབ་ཅན། །
བྱུར་རྨོག་བྱུར་ཁྲབ་རང་མཚུངས་ཡོད།
གསེར་གྱི་མི་ལ་གསེར་གྱི་རྟ།
གསེར་རྨོག་གསེར་ཁྲབ་རང་མཚུངས་ཡོད།
དངུལ་གྱི་མི་ལ་དངུལ་གྱི་རྟ།
དངུལ་ཁྲབ་དངུལ་རྨོག་རང་མཚུངས་ཡོད།
ཟངས་ཀྱི་མི་ལ་ཟངས་ཀྱི་རྟ།
ཟངས་ཁྲབ་ཟངས་རྨོག་རང་མཚུངས་ཡོད།
ལྕགས་ཀྱི་མི་ལ་ལྕགས་ཀྱི་རྟ།
ལྕགས་ཁྲབ་ལྕགས་རྨོག་རང་མཚུངས་ཡོད། །
མི་རེ་དཔའ་བའི་ངར་ལམ་ལ།
226



རི་རབ་ཡིན་ཡང་རྒྱང་དུ་འཕེན།
རྒྱ་མཚོ་ཡིན་ཀྱང་ཧུབ་ཀྱིས་འཐུང་།
འཇིག་རྟེན་ཡིན་ཡང་བླ་འོག་བསྒྱུར།
མི་རེ་རེའི་སྟོབས་ལ་འགྲོན་རྒྱུ་མེད།
དོན་གལ་པོ་ཆེ་ལ་རིམ་གྱིས་གསལ།
སྔར་བཀའ་བཅད་གསེར་གྱི་རི་མོ་འདི།
ཕྱིས་བློ་འགྱུར་བསམ་པ་ཞེ་ལ་མེད།
རྒྱལ་བློན་ཇག་ལ་ཕེབས་པའི་གཞིས།
དགྲ་ལ་འཚེར་བསམ་ཞེ་ལ་མེད། །
རྒྱལ་བློན་དཔའ་རྒོད་ལན་མེད་བུ།
གླིང་སྡུག་ཙམ་ལ་མི་དགོས་པའི།
ལྷོ་འཛམ་གླིང་རུབ་ཀྱང་ཐུབ་བསམ་མེད།
ང་ཡང་བྱེས་ལ་སེམས་ཁྲལ་མེད། །
ཁྱེད་རྣམས་ངེད་ལ་ཐུགས་ཁྲལ་སྤོང་།
ཟླ་བ་གཅིག་གི་གོང་མཚམས་ནས།།
བྱ་རྒོད་པོ་བྲག་ལ་འཁོར་བ་བཞིན།
གཞིས་རྫོང་མཁར་ཁྲ་མོར་ཕེབས་པར་ཤོག
དེ་རྗེས་བདུད་ཆོས་ཅི་གོས་ལྟ།
རབ་ན་གླིང་དཀར་རྒྱལ་ས་འཕྲོག
འབྲིང་ན་ཁ་དབང་ནོར་དང་ཕྲལ།
མཐའ་ན་དཔའ་རྟུལ་མགོ་སྐྱེ་ལེན།
རྟགས་མ་དགུང་ལ་གྲགས་ངེས་ཡིན།
ཨེ་ཟེར་ལྟོས་ལ་མི་ཟེར་ལྟོས།
227



རྒྱལ་བློན་ཐུགས་དང་ཨ་མའི་སེམས།
ཕྱི་ཚུལ་མི་གཅིག་སོ་སོ་ཡང་།
ནང་དོན་སྲོག་གི་ངོ་བོ་གཅིག
ཁྱད་པར་དབྱེ་བ་སུ་ཡིས་ནུས།
སྣ་ཁྲིད་སྟག་རོང་ལམ་རྒྱུས་མཁས།
དགའ་རབ་དབང་ཕྱུག་སྡོང་གྲོགས་མྱུར།
ཀླུ་བདུད་གདོལ་པ་རྒྱབ་རྟེན་ཆེ། །
གཡུ་རྩེ་རྒྱལ་པོ་དབང་ཐང་མཐོ།
གདུག་པའི་བློན་ཆེན་དཔའ་རྩལ་ཆེ།
བདུད་དམག་ཆིག་སྟོང་ཐོག་ལས་ཚ།
དགྲ་མི་ཐུབ་ཟེར་བ་སྲིད་དོགས་མེད།
ཀླུ་རྒྱལ་བློན་རྣམས་ཀྱི་ཐུགས་ལ་ཞོག
ཅེས་ཟེར་བས་རྒྱལ་བློན་ཐམས་ཅད་དཔའ་ཚུད་ནས་དེ་བྱས་་་
གྲགས་རྒྱུ་ཡོད་པ་ཞིག་བྱ་བསམས་ནས་ཡིད་གཉིས་མེད་པས་སེམས་
ཧྲིལ་ཐག་ཆོད། ཉི་མ་དེ་ཡི་ཕྱི་ནངས་སྐྱ་རེངས་ཤར་བའི་དུས་འགྲོ་
འགལ་མེད་པའི་ལས་ལ་བརྩོན་ཏེ་ནམ་ལངས་པ་དང་། ཀླུ་མགོན་
སྟོང་ཐུབ་ཡ་མེད་དེ་མི་སྔོན་རྟ་སྔོན་གོ་མཚོན་སྔོན་པོ་རྔ་ཕྲུ་བྱ་འཕྲུ་ཅན་
འཇིགས་སུ་རུང་བའི་དཔའ་ཚུལ་ཅན་དང་ནག་པོ་སྟོང་བདུད་ལན་
མེད་དེ་མི་ནག་རྟ་ནག་རལ་པ་དམར་ནག་ལྕགས་ཀྱི་ཁྲབ་རྨོག་འཁོར་
གསུམ་བསྐོར་ཏེ་བདུད་ཀྱི་རྒྱལ་པོ་ལས་ལ་ཆས་པ་ལྟར་གྱིས་དམག་གི་
རུ་སྣ་ཁྲིད། ཁྲོ་ཐུང་དང་གདོང་བཙན་རྒུ་རུ་བུ་ཡི་ཁེར་རྒོད་སོགས་
སྟག་རོང་དཔོན་བློན་ལྔ་ཡང་ས་དང་ལོ་རྒྱུས་ཡོད་ཕྱིར་ཆས། དམག་
སྐེད་དུ་མི་ཉག་གཡུ་རྩེ་རྒྱལ་པོ་དང༌། དམར་པོ་བཙན་སྐྱ་འབུམ་
228



ཐ མ• --
ཐུབ། སེར་པོ་མི་རྒོད་ཡ་མེད་གསུམ་འཁོར་གསུམ་རྒྱན་གྱིས་སྤུས་
མགྱོགས་པའི་རྟ་ལ་བཞོན་ཆོ་འཕྲུལ་མི་ཟད་པའི་དཔའ་རྔམ་བརྗིད་
གསུམ་ལྡན་པའི་ངང་དམག་དཀྱིལ་ཆས། རུ་རྒྱབ་དཀར་པོ་ཤེལ་མི་
ལག་རིང་དེ་མི་དཀར་རྟ་དཀར་སེང་གེ་ལ་གཡུ་རལ་རྒྱས་པ་ལྟ་བུའི་
ཉམས་འབར་བ་ཞིག་བྱས། འཁོར་ དུ་ སྒེར་ ཐུབ་བློན་པོ་དགུས་་་
བསྐོར་ནས་བདུད་ཀྱི་ཨར་ཇག་དཔོན་བློན་རྣམས་ཐེ་ཚོམ་མེད་པར་
ཤར་ གླིང་དཀར་ལ་ སོང་ནས་དེ་བྱས་བོད་ལ་ གྲགས་ པ་ཞིག་བྱ་་་་་་
བསམས་ ཏེ་ བསྐྱོད་ནས་ དེ་ ནུབ་ ཟི་ ལའི་ ཚུར་ ནང་ ལ་ སྒར་ བཏབ།
དེའི་ཕྱི་ནངས་ཟི་རོང་ནས་བརྒྱུད་ སོ་ལྟ་བྱི་མགོ་དང༌ གླག་སྡེར་མ་་་
གཉིས་ཀྱི་ཕྱོགས་ལ་ཐོན་ནས་སོང་ཡང་སྔར་ལྟར་དུ་བསུ་བ་དང་ཆེ་
བཀུར་བྱེད་མཁན་མ་བྱུང་བས་རྒྱལ་བློན་རྣམས་ཀྱིས་སོ་སྲུང་བདུད་མོ་
གཉིས་འདུག་སའི་ནང་དུ་བལྟས་པས་ནང་དུ་ཡང་མི་འདུག་ཅི་ཡིན་
ན་བསམས་ཤིང་བློ་དྭོགས་ཤར་བ་དང་ལྷན་ཡང་མ་ནེ་ནེས་དེ་མ་ཐག་
བདུད་མོ་གཉིས་ཇི་ལྟ་བ་བཞིན་བརྫུས་ནས་འཕར་བ་དང་གླ་བ་ལ་
བཞོན་པའི་ཚུལ་གྱིས་དེར་འབྱོར་ནས་བདུད་ཀྱི་རྒྱལ་བློན་ལ་གུས་གུས་
ཞུམ་ཞུམ་གྱི་གླུ་བླངས་པ་ཁ་ ཤས་ཡོད་ཀྱང་དགོས་མེད་ཉོབ་དྭགས་
ཀྱིས་བཞག མནོལ་རྫས་སྣ་ཚོགས་བཏབ་པའི་དུག་གི་མྱོས་ཆང་
རྒྱལ་བློན་རྣམས་ལ་ངོམས་པར་དྲངས་སོ། དེ་ནུབ་ཟི་ལའི་ལ་རྩེར་
སྒར་བབས། དེ་ནས་རིམ་གཤར་མུས་ གླིང་རྗེ་མི་ཡི་ཉི་མ་དུས་་་
གསུམ་སྒྲིབ་མེད་དེས་བདུད་ཀྱི་རྒྱལ་བློན་ཉེ་བར་སླེབས་ ཡོད་ཚུལ་
གསུངས་པ་དང་། དེ་ཡི་དུས་སུ་དཔའ་བོ་གཡུལ་ཆེན་འགྱེད་པ་ལ་
སྙིང་ནས་དགའ་བ་ཆེར་རྒྱས་པ། འབུམ་པའི་ཞལ་ལུ་དཀར་པོ་
དང༌། དཔའ་ཚ་ཞང་འདན་མ་བྱང་ཁྲ། དར་འཕེན་དུག་གི་སྡོང་
229
-
，
--
•。
•



ས
ལ་
༤
-
༤
པོ། གཟིག་འཕེན་དར་གྱི་ཐིག་ལེ། དཔའ་རྒོད་ཉ་ཚ་ཨ་བརྟན།
གསིར་ པའི་ ཉི་ མ་ འབུམ་ ཐུབ། སྟོབས་ཆེན་ཆོས་སྐྱོང་བེར་ནག་་་
པདུན་ པོ་ རང༌ འ ཁོར་ བློན་ པོ་ གེར་ ཐུབ་ བཅུ་ རེས་ བསྐོར་ ནས། །
ང་ པའ ་ མི་རྔམ་ཟིལ་ ཤིག་ སེ། རྟ་བྱང་མའི་འགྲོས་ སྟབས་ལམ་ མེ།
དགྲ་ལྷ་ཝེར་མ་སྤྲིན་བཞིན་འདུས་ཏེ། ལྷ་དང་བླ་མས་རབ་གནས་
དང་། སྲུང་བ་འགྱེད་ནས་མྱུར་སྟབས་སུ་ཕེབས་ནས་ཟི་ལའི་གནམ་
ཁྲི་བར་མ་ནས་བསྒུགས་པ་དང་། དེ་ནུབ་བདུད་ཀྱི་རྒྱལ་བློན་་་་
རྣམས་རྨི་ལམ་དང་ཉམས་ལྟས་ཤིན་ཏུ་ངན་པར་བྱུང་ནས་ནངས་པར་
རྒྱལ་བློན་ཐམས་ཅད་གྲོས་ར་ལ་འཚོགས་པ་ན་ཤེ་ལེ་ལག་རིང་གིས་
ཐེའུ་རངས་འཕྲུལ་གྱི་ཤོ་རྡེལ་བཏབ་པ་ན་དགྲ་ངོ་ཆེ་བར་བབས་པས།
སྲིན་པོ་བྲག་གི་ མར་ ཤམ་ སྤང་དེལ་ཆེན་ གྱི་ ཁུག་ སོ་ དེར་ སྒར་བབ།
ཀླུ་མགོན་སྟོང་ཐུབ་ཡ་མེད་དང༌། ཐེའུ་རངས་བུ་ཤེ་ལེ་ལག་རིང༌། ་
སེར་པོ་མི་རྒོད་ཡ་མེད་གསུམ་ཉུལ་མ་ལ་འགྲོ། སྣེ་ ཁྲིད་ ས་རྒྱུས་་
མཁན་གདོང་ཨ་དཔལ་འགྲོ་དགོས་པ་སོགས་བདུད་ཀྱི་ཨ་བློན་གྱིས་
གྲོས་ཐག་བཅད་པ་དང་ཨ་ཁུའི་བསམ་པར་ང་ལྷན་དུ་སོང་ན་དགའ་
བསྡད་ན་མི་ལེགས། མདང་གསུམ་གླིང་གི་ལྷ་མི་མང་པོས་བསུས་པ་
རྨིས་པས། གླིང་གི་རྒྱལ་བློན་ལ་ལྷ་ཡི་ལུང་བསྟན་བྱུང་ཡོད་པ་ཐག་
ཆོད། ལར་བདུད་ཀྱི་རྒྱལ་བློན་དཔའ་ངར་ཆེ་བ་ལས་དཔུང་ཚན་
ཆེར་མི་འདུག ང་རང་སྟག་རོང་དཔོན་པོ་ནི་ད་ལྟ་འབངས་གཡོག་
ལས་ཞན་པ་བདུད་མོ་དབང་བྱེད་མས་དེ་སྔོན་མི་འོས་པའི་རྡུང་རྡེག་
དང་མཚང་འདྲུ་རྔན་ཆེན་དེ་ཙམ་བཏོན། བློན་ཚོགས་དང་རྒྱུ་ནོར་
དྲེའུ་བཅས་བདུད་ཡུལ་དུ་ལུས་ཀྱང་འགྱོད་པ་ཅི་ཡོད། བདུད་ཀྱི་
རྒྱལ་བློན་མངོན་སུམ་རེད་འདུག་པས་གླིང་གེ་སར་གྱིས་འདུལ་དགོས་
230



པ་སྨོས་ཅི་དགོས། དེ་དུས་མི་དང་རྒྱུ་ནོར་རང་ལག་ཡིན་བསམས་
ནས་ན་རེ། ཨ་ ཕོ་བློན་ཆེན་རྣམ་པ་ཚོ། ཕོ་གསར་བུ་ ལ་ ཞད་
གཅིག་ཡོད། ཕོ་རབ་ཕོ་འབྲིང་ཕོ་མཐའ་གསུམ། ཕོ་མཐའ་སོ་ལ་
འགྲོ་བའི་དུས། སྔོན་བྱ་ར་མི་ཤེས་ཕག་དང་འདྲ། རྗེས་ཕྱི་ལྟས་
མེད་པ་འདྲེ་དང་འདྲ། ལུས་སྦས་སྐུང་མི་ཤེས་ཀེ་རེ་རེ། སོ་ཕར་
ལ་མཐོང་ཁར་ཚུར་ལ་མཐོང༌། ལུས་འཁོར་གསུམ་ ཤ་ལེ་དགྲ་ལག་
འགྲོ། ཕོ་འབྲིང་སོ་ལ་འགྲོ་བའི་དུས། སྡུན་སྤྱང་ཀི་ལྟ་བུའི་སོ་ཞིག་
བྱེད། རྗེས་སྲེ་མོང་ལྟ་བུའི་བྱ་ར་བྱེད། སྒང་གཤོང་རྒྱུད་ནས་བྱ་ར་
བྱེད། ཚུར་ལ་མཐོང་དུས་ཕར་ལ་མཐོང་། དོན་ཅི་དགོས་བློ་ལ་
སྐོར་རྫོགས་བྱེད། ཕོ་རབ་སོ་ལ་འགྲོ་བའི་དུས། སྔོན་རི་ལ་བྱ་ར་
ཉི་མ་ཤར། རྗེས་ལ་ཕྱི་བལྟས་ཟླ་བ་ཤར། ཉི་ཟླའི་བློ་གསལ་བྱ་ར་
བྱེད། ལུས་དེ་སྒང་འབུར་གྲིབ་ལ་ཉལ། རྡོ་ཤིང་ཕུང་རྒྱུད་ནས་སོ་
གཅིག་ བྱེད། དགྲ་ ཇག་ པས་ མཐོང་ ཁར་ རང་ གིས་ མཐོང་།
མནང་ཚུར་ཆོད་བསམ་དོན་ཡིད་ བཞིན་ འགྲུབ་ ཟེར་ ཡང་ ཟེར་ལ་་
བདེན་ཡང་བདེན། ང་མི་རྒན་ཉམས་མྱོང་ཆེ་བའི་བུ། བུ་རྣམས་
ལྷན་དུ་ཕེབས་པ་ན། ང་ཡང་ལྷན་དུ་འགྲོ་རྒྱུ་ཡིན། གླིང་ངམ་ཨར་
ཇག་སུ་ཐུག་ནའང་ངེད་རྣམས་ལ་དགྲ་ཕྱི་ནང་དབྱེ་ཅི་མེད། དེའི་
ནང་ཚན་ང་རང་ལ་ཇོ་རུ་སྤུན་སོགས་དགྲ་དང་ཐུག་ན་ལྷག་པར་སྡང་
ངེས་ཡིན་པས་དེ་ལུགས་མི་རྒན་ཡང་མ་ཕྱིན་ན་སེམས་ཀྱིས་མི་བཟོད་
པས་ལྷན་དུ་འགྲོ་བ་ཡིན་ཟེར་བས། ཀླུ་མགོན་ན་རེ། ངེད་རྣམས་
ཀྱི་རྟ་འདི་ཚོ་བརྒྱུགས་ན་ནམ་མཁའི་བྱ་རྗེས་ཟིན་པའི་རྟ་ཡིན་པས་
དཔོན་ཁྱོད་ཀྱི་རྟ་འདིས་རྗེས་ཟིན་ས་མ་རེད་ཟེར་བས་ཁྲོ་ཐུང་ན་རེ།
སོ་ དང་བྱ་ར་བྱེད་ ཅིང་འགྲོ་ བ་ ལ་ དེ་ཙམ་ བྲེལ་ བའི་ དོན་ ཅི་ ཡོད།
231



，
གཡུ་བྱ་དང་རྐྱང་རྒོད་གཉིས་ཀྱིས་རྗེས་ཟིན་པ་རྒྱལ་ཁབ་སུ་ལའང་
ཡོད་དཀའ་བ་དེ་གཉིས་ཀྱི་རྗེས་རྟ་འདིས་ཟིན་གྱི་ཡོད། རྟ་གཞན་
གྱི་ རྗེས་ མི་ ཟིན་ པ་ ཨེ་ སྲིད་ ན་ ཟེར་ ནས་ ཧ་ བགད་ བྱས་ པ་ དང༌།
བདུད་བློན་རྣམས་ཀྱི་རྟ་ཡང་བདུད་ཀྱི་འཕྲུལ་རྟ་ཡིན་སྟབས་ཤིན་ཏུ་
མགྱོགས་པས་རྗེས་ཟིན་མཁན་སུ་མེད་སྙམ་པའི་ང་རྒྱལ་ཡོད་པས་ཚིག་
དེ་ཐོས་མ་ཐག་མཚང་ལ་ཕོག་ནས། ད་འོ་ན་འགྲོ་འགྲོ་ཟེར། ཨ་
ཁུ་ཡང་འགྲོ་རྒྱུ་ཐག་ཆོད་ནས་ཟ་བཏུང་བྱས། མགྱོགས་པའི་རྟ་ལ་
སྒ་གཏད་སྲབ་བཀོན། ། འགྲོ་ཆས་སོགས་ཁྱེར། འཁོར་གསུམ་
རང་མདོག་ལྟར་བསྐོར་ཏེ། ཤིན་ཏུ་མགྱོགས་པ་བྱ་འཕུར་བ་ལྟར་
ཡོང་བས། ཕྱེད་ཡོས་ལུག་གི་ཆུ་ཚོད་དེར་ཟི་ལའི་གནམ་ཁྲི་བར་
མའི་ཐང་དཀྱིལ་དུ་བྲག་རི་ཞིག་ཡོད་པའི་འགྲམ་ན་དཔའ་རྟུལ་རྣམས་
ཀྱིས་བསྒུགས་ནས་ཡོད་པར་བདུད་བློན་གསུམ་དང་གདོང་བཙན་
བཅས་མགྱོགས་པའི་དབང་གིས་བྱ་འཕུར་བ་བཞིན་གླིང་ཕྱོགས་ལ་
གཏད་ནས་འགྲོ་བའི་ལམ་ཁར་ག ཤར་བྱུང་བ་དཔའ་རྟུལ་རྣམས་ཀྱིས་
གཟིགས་པ་ན་ཤ་ཁྱིས་ཤ་བ་མཐོང་བ་ལྟར་མི་བཟོད་པའི་ང་རྒྱལ་ཆེར་
འཁྲུགས་ཏེ་གཅིག་ཤུལ་གཉིས་ཐོག་གྱིས་བློན་འཁོར་རྣམས་དེར་་་་་
བཞག་སྟེ་དཔའ་རྟུལ་བདུན་པོ་སུ་ཡིན་འདྲི་བ་ལ་ཆས་པ་ལྟར་ཕེབས་
པས་ཁོ་པ་རྣམས་ཀྱིས་མཐོང་ནས་གདོང་བཙན་ནི་ངོ་ཚ་བ་དང་རྒྱ་ཚ་
ལ་ཤིན་ཏུ་ཞེད་པའི་སྟབས་ངག་འདར་བའི་ངང་ནས་གཟིགས་དང་
བློན་ ཆེན་ རྣམ་ པ་ གསུམ། ཕ་ གིའི་ མི་ བདུན་ རྟ་ བདུན་ འདི།
དཔྱད་ན་ གླིང་གི་དཔའ་རྟུལ་འདྲ། དཔུང་ མེད་ བྱང་ ཐང་ ཐུག་་་་
ལུགས་ལ། ལས་ཡག་པོ་མ་བྱུང་ཚར་ནས་འགི། མྱུར་བར་ཕྱིར་
ལོག་བྱས་ན་བསམ་ཟེར་བས། བདུད་ཀྱི་འཕྲུལ་བློན་རྣམས་དེ་སྔོན་
232



དཔའ་རྩལ་རྒོད་ཁས་བཙན་པའི་སྟབས་ཀྱིས་ཚིག་དེ་ཐོས་པས་གདོང་
བཙན་ལ་ ཤིན་ ཏུ་ཞེ་ཁྲེལ་ཡང་ཅི་མ་ཟེར། དེ་མ་ ཐག་བདུད་ཀྱི་་
འཕྲུལ་བློན་ཐམས་ཅད་དཔུང་པའི་ཤ་རྒོད་ཕྲིག མཐེབ་མོའི་སྲང་
ཤ་རྒྱས། རྨོག་དཀར་འདབས་ར་ཕབ། ཁྲབ་དཀར་གྱི་རྒྱུན་ཐག་
བསྡམས་ཏེ་དགོས་པའི་ཆས་གྲབས་ཡོངས་སུ་རྫོགས་པར་བྱས་ཏེ་མི་
གསུམ་དེ་ཕྱི་ཆད་མེད་པར་ཤར་རྒྱག་གླིང་དཀར་དཔའ་རྟུལ་གྱི་གདོང་
དེར་ཧྲིལ་ཧྲིལ་བྱུང་བ་ན། འབུམ་པའི་ཞལ་ལུ་དཀར་པོ་དེ་དཔའ་
རྔམ་གྱིས་ཐོག་སེར་འཁྲུག་པ་དང་སྟོབས་རྩལ་དཔའ་རྒོད་ཆེར་རྒྱས་
བཞིན། རྟ་ཕོ་རྒྱ་བྱ་སོག་དཀར་དེ་ངར་ཆེན་གྱིས་རྒྱུག་འདུར་བྱས་
ཏེ་ཉེ་བར་ཐོན་པ་དང་རྟ་ཁ་བཀག་སྟེ་དཔའ་གླུ་འདི་ལྟར་བླངས་པར་
གདའོ། །
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད།
ལ་ལ་ངག་གི་འགུག་ལུགས་རེད།
གནམ་ཨ་སྔོན་ཤེལ་གྱི་གུར་ཁང་ནས།
ལྷ་ཆེན་ཚངས་པ་ལྷ་འཁོར་འབུམ།
ད་རེས་འབོད་དོ་མཁྱེན་པས་གཟིགས།
ཆོས་དཀར་པོ་དབུ་འཕང་མཐོ་བར་ཤོག
བར་སྣང་སྐྱི་བསེར་རྒྱུ་ལམ་ནས།
སེར་པོ་གསེར་གྱི་སྐུ་མཁར་ནས།
གཉན་ཆེན་སྐུ་ལྷ་གཉན་འཁོར་འབུམ།
ད་རེས་མ་གཡེལ་ཁ་འཛིན་མཛོད།
233



ལུས་འཁོར་གསུམ་ཅན་གྱི་དགྲ་ལྷ་མཛོད།
ས་གཞི་རྒྱ་མཚོ་འཁྱིལ་བའི་གནས། །
སྔོན་པོ་གཡུ་ཡི་མཁར་ནང་ནས། ་
གཙུག་ན་རིན་ཆེན་ཀླུ་འཁོར་འབུམ།
ཁ་འཛིན་མཛོད་ལ་རྐྱེན་ངན་སོལ།
ཟོ་དོར་རྨ་རྒྱལ་སྤོམ་ར་མཁྱེན། །
སྡང་དགྲ་སྒྲོལ་ལ་སྙིང་ཁྲག་འཐུངས།
དཀར་པོའི་བསྟན་པ་དགུང་ལ་བསྟོད།
ས་འདི་ས་ངོ་མ་ཤེས་ན། །
ཟི་མ་རོང་གི་ས་མཚམས་ན།
ཁྲ་མོ་གླིང་གི་ཕ་ཐ་ན། །
མདོ་ཁམས་གནམ་ཁྲི་བར་མ་ཟེར།
རྩི་མེ་ཏོག་གཉིས་ཀྱི་ཕ་ཡུལ་རེད།
རྟ་རྐྱང་གཉིས་ཀྱི་རྩེད་ར་རེད།
གཅན་སྤྱང་ཇག་པའི་འ གྲིམ་ལམ་རེད།
ཁྲམ་པ་དཔོན་མེད་སྡོད་ས་རེད།
བུ་ང་འདྲ་ང་ངོ་མ་ཤེས་ན། །
རྨ་ཁམས་གླིང་ཡུལ་ཁྲ་མོ་ནས། །
བརྒྱ་རྩ་བརྒྱད་ས་ཚའི་འབུམ་ཁང་ནས།
སྟོང་རྩ་བརྒྱད་མཆོད་རྟེན་ར་བ་ནས།
ཁྲ་ཤིག་ཤིག་མ་ཎིའི་རྡོ་མཁར་ནས། །
རྫོང་མི་འགྱུར་དངུལ་ཆུ་ཁྲོ་རྫོང་ནས།
འབུམ་པའི་ཞལ་ལུ་དཀར་པོ་ཟེར། །
234



བྱམས་པ་གཉེན་གྱི་སྐྱབས་གནས་ཡིན།
སྡང་བ་དགྲ་ཡི་ཁ་གནོན་ཡིན།
སྨུག་པོ་གདོང་གི་རྒྱུད་པ་ཡིན།
དེ་ཚོ་ཡིན་ལུགས་འདྲ་མ་རེད།
ཆུ་ཕར་ཁའི་མི་བཞི་རྟ་བཞི་ཅན། །
བྲེལ་ཚུབ་ཚུབ་གང་ལ་འགྲོ་ལེ་ཡིན།
རྒྱབ་ཕ་ཡུལ་གང་ནས་ཡོང་ལེ་ཡིན།
སྒོས་མི་སྔོན་རྟ་སྔོན་དར་འཕྲུ་ཅན།
རྟ་མགྱོགས་པ་བྱ་རྗེས་ཟིན་མདོག་ཁ།
ཉམས་དཔྱད་ན་གདོང་བཙན་ཨ་དཔལ་འདྲ།
སྙིང་མེད་རུས་མེད་ཤིག་གུ་ཆུང་།
ཕོ་མཚང་ཚོང་དགྲ་ལ་ཕྱག་རྒྱ་བཅའ།
ཕ་བླ་ཚོང་ཁྲོ་ལུ་ཌ་རུ་མགོ། །
གླིང་སྡེ་པས་མ་དྲིས་ལོ་རྒྱུས་ཤེས།
བུ་ཁྱོད་ལ་དེ་འདྲ་ཡོད་སྣང་མེད།
གླིང་དཀར་ཁྲ་མོའི་སྤྱི་གླུད་ཁྱོད།
ཕར་ཕར་མ་འགྲོ་ཚུར་ཚུར་ཤོག
ངས་སྟག་རོང་གཞིས་ལ་མི་འཇོག་རེ།
མཚོན་སྔོན་མོ་ཁྱོད་ལ་རྡེག་ལེ་མིན།
ལྷ་གོང་མའི་བཀའ་དགོངས་འགལ་དོགས་ཡོད།
ཚིག་བདེན་འ བྲས་ཨ་ལན་རིམ་རིམ་ཡོད།
ཁྱོད་ད་རུང་ཕར་ཕར་འགྲོ་སྲིད་ན།
མཚོན་རྣོན་པོས་ཁམ་བགོས་མི་བྱེད་རེ།
235



གླུ་མང་པོ་མི་ལེན་ཟུར་ལ་བུད།
ཟུར་ལ་བུད་ན་མཐའ་གཞི་བརླིང་།
དེ་གཞན་མི་གསུམ་གླུ་ལ་ཉོན། །
ཤར་གླིང་དཀར་ནོར་བུའི་ས་ཆ་ལ། །
འདྲེ་ནག་པོས་ཐོག་བརྫིས་ཅི་གོ་རེད།
ལྷ་ཡུལ་དག་པའི་ས་ཆ་ལ།
བདུད་ནག་དངོས་རྒྱུག་ཅི་གོ་རེད།
ཆོས་ལྡན་འཕགས་པའི་གདན་ས་ལ།
བདུད་མུ་སྟེགས་སྒར་འདེབས་ཅི་གོ་རེད།
ཁ་སང་ཟླ་བ་སྔོན་མ་ལ། །
བདུད་མོ་གླིང་དཀར་སྟོད་ལ་བྱུང་། །
དེ་བྱས་རྟགས་མ་ལེན་བསམས་ཏེ།
གླིང་རྗེ་ལྷ་ཡི་མི་དབང་དེས། །
བདུད་མོ་ཐར་པའི་ལམ་ལ་དྲངས།
དེ་རིང་བྱུང་བའི་བདུད་བློན་གསུམ།
ཆག་སྒོས་རྒྱབ་ནས་དེད་ལེ་རེད།
བྱུར་རྐྱེན་གྱིས་སྡུན་ནས་བསུས་ལེ་རེད།
བོས་དང་ཨ་གཉིས་འཕྲད་ལེ་རེད། །
ར་ཚེ་ཟད་སྒང་གི་རི་རྩེ་འགྲིམ།
དམར་ཐར་རེ་གསོད་པའི་སྔ་ལྟས་རེད། །
ཉ་ཚེ་ཟད་ཟན་གྱི་རྗེས་ལ་འབྲངས།
འགུལ་ཤིག་སེ་བཟུང་བའི་སྔ་ལྟས་རེད།
གླ་ཚེ་ཟད་གླ་རྔ་ཤིང་ལ་བརྡར།
236



རྩི་བཟང་དྲུག་འཚོར་བའི་སྔ་ལྟས་རེད།
བདུད་ཚེ་ཟད་བྱང་ཐང་ཇག་ལ་ཆས།
དེ་རིང་ཡོང་བ་མ་ལོ་གདའ། །
ངེད་གླིང་མི་མི་བདུན་རྟ་བདུན་འདི།
སྔོན་གྱོད་ད་གྱོད་གཉིས་ཀའི་དོན།
གལ་ཆེན་རྒྱང་ནས་ཆས་ལེ་ཡིན། །
ཆས་ཟེར་ན་དོན་འབྲས་སྨིན་ལེ་བྱེད། །
སྲོག་གཅེས་ན་མགོ་རྒུ་ཕྱག་འབུལ་གྱིས།
དེ་མིན་ཐར་བསམ་ཞེ་ལ་མེད།
གླུ་གོ་ན་ཚིག་ལ་སྟེར་ལན་གྱིས།
མ་གོ་གླུ་ལ་འབྲས་བུ་མེད། །
སྐྱ་མི་གསུམ་ཡིད་ལ་དེ་ལྟར་ཞོག
ཅེས་གླུ་དེ་ལྟར་བླངས་པས་བདུད་ཀྱི་བརྫུས་བུ་གསུམ་པོ་དེ་གླུ་
དེ་ ཐོས་པས་ཤིན་ ཏུ་ངར་ཆེན་འབར་བས། དེའི་ནང་ནས་ཐེའུ་
རངས་འཕྲུལ་གྱི་བུ་བརྒྱུད་ཤེ་ལེ་ལག་རིང་དེས་རང་དང་མཉམ་པའི་
མི་གསུམ་དབྱེ་བ་འབྱེད་མི་ཤེས་པ་ལྟར་བྱས་ནས་ ཤིན་ ཏུ་ཆེ་བའི་
ཉམས་དང་བཅས་གྲི་ཡི་དཔའ་ལུང་ལ་བཅངས་ནས་ངར་ཆེན་གྱི་གླུ་
འདི་ལྟར་བླངས་པར་གདའོ། །
གླུ་འུ་ན་ཨ་ལུ་ཐ་ལུ་རེད། །
ཐ་ལུའུ་ན་ལ་ལུ་རེད།
ལ་ལུ་གླུ་ཡི་ལེན་ལུགས་རེད།
མི་མིན་འཕྲུལ་མཁར་ཕོ་བྲང་ནས།
ཨ་ཕ་དཀར་ནག་ཁྲ་གསུམ་མཁྱེན།
237



བྱས་བསྟན་པའི་སྲང་མདའ་མ་ཡོ་ཞིག
དཔའ་རྟགས་བུ་སྐྱེས་ལག་ན་ཞོག །
ཨ་མ་
 ོག་མོ་སྣ་ཡག་མ། །
དགྲ་མགོ་གནོན་ལ་དགྲ་སྙིང་ཕྱུངས།
ས་འདི་ཚོ་དཔའ་ཡག་ཐང་ཆེན་རེད། །
མི་ཕོས་དཔའ་མདོག་ཤོད་ས་རེད། །
རྟ་ཕོས་བང་ཁ་རྩེ་ས་རེད། །
ང་འདྲ་ང་ངོ་མ་ཤེས་ན།
ཨར་ཇག་བདུད་ཀྱི་ཡུལ་གླིང་ན།
ས་བཙན་ཡང་འགག་སྐུང་ལུང་ན། །
མཁར་བཙན་གཤོང་མོ་དགུ་འགྲིལ་ན།
ཨ་མ་གཅིག་ལ་མིང་སྲིང་བདུན། །
སྒོ་ངའི་ནང་ནས་རྡོལ་ལེ་ཡིན།
བུ་དྲུག་སྟོབས་ལ་ཆེ་ཆུང་མེད། །
རྟ་བདུན་མཚོ་མོའི་ནང་ནས་འཁྲུངས།
མགྱོགས་པའི་བང་ལ་ཁྱད་པར་མེད།
བརྒྱུགས་ན་རྒྱ་དབུས་ཉིན་གཅིག་འཁོར།
དཀར་པོ་ཤེ་ལེ་ལག་རིང་ཟེར།
དཀར་པོ་ཐེའུ་རངས་འཕྲུལ་གྱི་བུ།
ཤེ་ལེ་ཟེར་བ་ཕ་རུས་རེད།
ལག་རིང་མིང་གཅིག་ཐོགས་པའི་དོན།
ལུང་དགུའི་ཕར་ནང་བསྙབས་ན་ཟིན།
ནམ་མཁའི་བྱ་ཡང་སྦྱར་ན་ཟིན།
238



-
རི་རབ་མཐོ་ཡང་རྩེ་ནས་འ གུགས།
གཏིང་ཟབ་མཚོ་ནས་ནོར་བུ་ལེན།
ལག་རིང་ཐོགས་དོན་དེ་འདྲ་རེད།
གླིང་གི་ཇག་པ་མི་བདུན་ཉོན། །
ཡང་སྒོས་མི་དཀར་རྟ་དཀར་ཅན། །
དཔའ་གཏམ་འབྲུག་ལ་འགྲན་ལེ་ཁྱོད།
ཡང་དག་རྒོད་གཡེར་གྲགས་མདོག་ཁ།
དཔེར་ན་འདྲ་མ་ཨེ་འདྲ་གདའ།
རང་སྣང་བྱ་ཁྲི་གཤོག་འཇུམ་དེ།
ཁོ་པའི་ཡན་ལ་མེད་སྣང་དེ།།
ལྕགས་ཁྲ་འཇུམ་སྐྱེན་ཁ་སྡུན་ནས།
ཁྲ་འཚུབ་སེ་གཤོག་སྒྲོ་བར་སྣང་འཐོར།
རྟ་ཆུང་ཐོ་སྔོན་འགྲོས་གོམ་དེ།
རང་སྣང་ཐང་རྒྱ་ཆོད་བསམ་སྟེ། །
ཕོ་ཆེན་རྟ་ཕོའི་ཁ་སྡུན་ནས།
ལུས་རྔུལ་ནག་ཛ་རེ་ཆད་རབས་ཡོད།
པུ་ཤུད་ཁྲ་མོའི་དར་འཕྲུ་དེ།
རང་སྣང་འཇའ་བས་མཛེས་བསམ་སྟེ།
རྨ་བྱ་ཁྲ་མོའི་ཁ་སྡུན་ནས།
སྐྱ་ཚུབས་སེ་འཇའ་འོད་ཡལ་བའི་ལྟས།
གླིང་སྡུག་ཇག་པའི་དཔའ་རྩལ་དེ།
རང་སྣང་ཇག་ཅིག་ཆོད་བསམ་སྟེ།
ཕ་རྒོད་དཔའ་བོའི་ངར་ལམ་ནས།
239



དམར་ཛ་རེ་རང་སྲོག་འཆོར་བའི་ལྟས། །
ཟེར་ཟེར་ཚིག་གི་བརྙས་གཏམ་ལ།
སྲོག་གཅེས་ན་མགོ་སྒུར་ཕྱག་འབུལ་ཟེར།
ཟེར་ཟེར་ཁྱོད་རང་མགོ་འབུལ་གྱིས། །
ཨ་ཕོས་མི་གསོད་ཚེ་ཐར་གཏོང་། །
རྗེས་རྗེས་རྒྱལ་བློན་ཕེབས་ནས་ཡོད།
ཤར་རྨ་ཁམས་གླིང་ལ་ཆས་ལེ་ཡིན།
ཕོ་ཇོ་རུ་ཟེར་བའི་གྲགས་པ་ཅན།
དཔའ་རྫུ་འཕྲུལ་ཅི་འདུག་ལྟ་མི་ཡིན།
ཇ་མཁར་ཟེར་བའི་གྲགས་པ་ཅན།
མཁར་བཙན་ཅི་འདུག་ལྟ་མི་ཡིན།
སྨན་མོ་གཡེར་ཅན་གྱི་འབྲུག་མོ་ལ།
གཟུགས་སྐྱེ་མཆེད་ཅི་འདུག་ལྟ་མི་ཡིན།
གླིང་དཔའ་རྟུལ་ཟེར་བའི་ཕོ་ཁྲམ་ལ།
དཔའ་ངར་བཙན་ཅི་འདུག་ལྟ་མི་ཡིན།
སྡེ་ཕྱུག་ཆེན་ཟེར་བའི་གྲགས་པ་ཅན། །
ནོར་ལོངས་སྤྱོད་ཅི་འདུག་ལྟ་མི་ཡིན།།
ལྟ་མི་དགོས་ལག་ལེན་བྱེད་མི་ཡིན། །
དཔུང་རོགས་མི་སྔོན་རྟ་སྔོན་འདི། །
གདོལ་པ་ནག་པོའི་བུ་རྒྱུད་ལ།
གླུ་མགོན་སྟོང་ཐུབ་ཡ་མེད་རེད།
རྟ་སྔོན་ཀླུ་རྟ་ལྡིང་ཤེས་རེད།
མི་སེར་དར་སེར་ཕྱར་འདྲ་འདི།
9R
240



རྒྱལ་པོ་འགོང་པོའི་བུ་རྒྱུད་ལ།།
མི་རྒོད་ཁྲི་ཐུབ་ཡ་མེད་ཟེར།
རྟ་འདི་གསེར་རྨིག་རག་པ་རེད།
འགྲོས་ཤུགས་རྒྱུག་ལ་དལ་ལྷོད་མེད།
བུ་ངེད་ཚོ་གཤིན་རྗེའི་བུ་རྒྱུད་རེད། །
གྲི་འདི་ཚོ་གཤིན་རྗེའི་ལས་གྲི་རེད། །
ཐང་འདི་ཚོ་གཤིན་ཐང་སྐྱ་མོ་རེད། །
མི་བདུན་དཔུང་ལ་ཞེད་བསམ་མེད། །
འབུམ་འབུམ་དམག་གི་ཨ་ཡ་ཡིན།
གཏམ་ཨ་ལན་ཉི་མ་བཤོལ་རོགས་རེད།
གླུ་གོ་ན་རྣ་བའི་བུ་རམ་གྱིས།།
མ་གོ་གླུ་ལ་འབྲས་བུ་མེད། །
ཚུར་ཆས་སྐྱ་པའི་ཡིད་ལ་ཞོག
ཅེས་ གླུ་ དེ་ ལྟར་ བླངས་ ཤིང་ ཐུང་ ཧྲིལ་ ཧྲིལ་ ཚུར་ བྱུང་ བ་ ན།
དཔའ་རྟུལ་རྣམས་ཀྱང་ངར་ཆེན་ཆེར་རྒྱས་ཏེ་གླུ་ལན་ངས་འདེབས་
དགོངས་ནས་ཡོད་ཀྱང་། གདོང་འབུམ་པའི་ཞལ་ལུ་དེ་ཉིད་ཐུགས་
རྒྱལ་དྲག་པོ་བཞེངས་ཏེ་སྤྱན་མིག་ལ་ཁའི་སྐར་ཆེན་ལ་སྤྱན་རྩ་དམར་
པོ་ཁྲག་གིས་གཡོས། ཞལ་རས་བཅོ་ལྔའི་དུང་ཟླ་དེ། རྫ་རི་ལ་ཆར་
སྤྲིན་འཁྲིགས་པ་བཞིན་ཞལ་མདངས་ལོག་སྟེ་ན་རེ། དམ་ཉམས་
གདུག་པ་བདུད་ཀྱི་བུ། དཔའ་རྒོད་བུ་ལ་ཤོད་ལོང་དང་། ཉན་
ལོང་འཛིང་ལོང་བཅོ་བརྒྱད་ཡོད་ཟེར་བ་ལྟར་ཁྱོད་དེ་ཙམ་མ་བྲེལ་གླུ་
འདི་ཉོན་གསུངས་ནས་ཡ་ཟིའི་དཔའ་ལུང་ལ་བཅངས་ནས་གླུ་ཐུང་
འདི་གསུངས་སོ། །
241



ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད།
ལ་ལ་གླུ་ཡི་ལེན་ལུགས་རེད།
ལྷ་ཀླུ་གཉན་གསུམ་དགྲ་ལྷའི་ཚོགས།
ཟོ་དོར་ཝེར་མས་ཁ་འཛིན་མཛོད། །
ལྷ་དཀོན་མཆོག་རྒྱབ་རྟེན་མ་གཡེལ་ཞིག
བུ་དཔའ་བོའི་བྱེས་ལམ་ཡག་པར་ཤོག །
ས་འདི་ཟི་རོང་ས་མཚམས་རེད།
ལྷ་བདུད་དཔུང་པ་བསྡུར་ས་རེད། །
དཔའ་ངར་ཞན་མཐོང་ཐོག་ཆོད་ས་རེད།
ང་འདྲ་གདོང་གི་ཞལ་ལུ་དཀར། །
ཉམ་ཆུང་བྱམས་པས་སྐྱོང་མི་ཡིན།
དགྲ་འཆི་བདག་ཨ་ཡ་སྤྲོད་མི་ཡིན།
ཀླུ་མགོན་སྟོང་ཐུབ་ཉམས་པའི་བུ།
ཐེའུ་རངས་འཕྲུལ་བུ་ཤེ་ལེ་དཀར། །
རྒྱལ་འགོང་འཕྲུལ་གྱི་བུ་རྒྱུད་གསུམ།
འབོད་མ་དགོས་ས་འདིར་ཁུག་ལུགས་ལ།
ལྷ་དཀར་ཕྱོགས་དམ་ཅན་ནུས་མཐུ་རེད།
མདའ་ལ་རང་དབང་ཐོབ་ལེའི་བུ། །
འདན་མ་གཡུལ་རྒྱལ་ཐོག་རྒོད་ཡོད།
མདུང་ལ་རང་དབང་ཐོབ་ལེའི་བུ།
དར་འཕེན་དུག་གི་སྡོང་པོ་ཡོད། །
242



དཔའ་རྒོད་ཚད་ལ་འཇོག་པའི་མི།
གཟིག་འཕེན་དར་གྱི་ཐིག་ལེ་ཡོད།
སྟོབས་ཆེན་དཔེ་འཇོག་བྱེད་ས་ལ།
གསེར་པའི་ཉི་མ་འབུམ་ཐུབ་ཡོད།
ཤེད་ཆེན་རྒྱལ་ཁམས་གྲགས་ལེ་དེ།
རྒ་སྡེ་ཆོས་སྐྱོང་བེར་ནག་ཡོད། །
དཔའ་རྩལ་གཡུལ་ཆེན་འགྱེད་མི་ལ།
རོང་མི་ཚོའི་དཔོན་པོ་ཉ་ཚ་ཡོད།
མཚོན་ལ་གྲུབ་པ་ཐོབ་ལེ་དེ། །
དཔའ་རྒོད་རྒྱ་ཚ་ང་རང་རེད།
གྲི་གུ་ཟི་གཡུག་ལ་བྱང་ལེ་རེད།
རྣོན་པོ་ཡ་ཟི་སྐར་ཕྲན་འདིའི། །
འབྱུང་ཁུངས་ཆེ་བ་ཤོད་ཁོམ་མེད།
ཡ་ཟི་གྲི་འདི་ལྕགས་མདོག་དཀར།།
སོ་ཁ་སྨུག་ལ་ལྟག་པ་དཀར། །
བཀྲ་རིས་མེ་ལྕེ་མཆེད་པ་འདྲ།
གསེར་གྱི་རང་མདངས་ཚུབ་སེ་ཚུབ།
ཕྱར་ན་ལྷ་འདྲེ་བྲན་ལ་འདུ།
གཡུག་ན་དགྲ་བོ་ལྷུ་དུམ་ཕྲལ།
བཏག་ན་མཛེས་མོ་ལུས་ཀྱི་རྒྱན།
གྲི་ཤུབས་མཛེས་གཡུ་འབྲུག་འཁྱུག་པ་འདྲ།
ཕྱར་ཟེར་ན་མེ་རི་འབར་བ་འདྲ།
གཡུག་ཟེར་ན་གློག་ལྕེ་འཕྲོ་བ་འདྲ།
243



-
འདྲ་བ་གསུམ་གྱི་གོང་རོལ་ནས།
གྲི་གཡུག་ཤེ་ལེ་བུ་ལ་གཡུག
ཁྱོད་དང་ངེད་གཉིས་སྲོག་དམར་འབྲེལ།
ཨ་བ་རེ་ལ་སྙིང་རེ་རྗེ། །
ཤ་ཁྲག་བྱ་སྤྱང་ཁམ་ཟན་བྱེད།
རྣམ་ཤེས་གཏན་མེད་བར་དོར་འཁྱམ།
ལམ་དེ་ལ་མ་གཏོགས་འགྲོ་ས་མེད།
ཁྱོད་རང་ཡིད་ལ་དེ་ལྟར་ཞོག
ཅེས་གླུ་མཇུག་རྫོགས་པ་དང་ལྷན་གཉིས་ཀ་དཔའ་སྙིང་འབྲོང་
ལས་ཆེ་བ་བཞིན་སེང་གེའི་ངར་འཐབ་ལྟར་ཐོག་ཏུ་མཆོངས་རེས་བྱས་
ཏེ་གྲི་གཡུག་ཐེངས་བཅུ་སྐོར་བྱས་པས་གོ་ཁྲབ་བཅད་པ་ལས་ཅི་མ་
གནོད། རྒྱབ་ཕྱོགས་ནས་དར་འཕེན་གྱིས་མདུང་བརྒྱབ། གཡས་
ཕྱོགས་ནས་གསེར་པའི་ཉི་མ་འབུམ་ཐུབ་ཀྱིས་རྡོ་དཀར་པོ་ལུག་ཐང་
ཙམ་ཞིག་ཐེའུ་རངས་འཕྲུལ་གྱི་བུ་མི་རྟ་འདུས་འཛོམས་ཀྱི་མདོར་
བརྒྱབ་པས་ཐལ་ཚུབ་ཕྱུར་ཏེ་འགྱེལ་བ་དང་ལྷན་ཁོའི་སྤྲུལ་པ་ཞིག་པ་
དང་། སླར་ཐེའུ་རངས་ཀྱིས་དབུགས་དབྱུངས་ནས་རྟ་དེ་ཚུབས་སེ་
ཡར་ལངས་ཏེ་ཕར་ཙམ་བྲོས། དེ་ཡི་དུས་མཉམ་དུ་ཀླུ་མགོན་གྱི་
ཐོག་ཏུ་དཔའ་ཚ་ཞང་འདན་མ་བྱང་ཁྲ་དང་། གཟིག་འཕེན་དར་
གྱི་ཐིག་ལེ་གཉིས་མཆོངས་ པ་དང་། དང་པོ་འདན་མས་མདའ་་
གསེར་ལྟོང་མ་གསུམ་བསྟུད་བརྒྱབ་པས་དང་པོ་དེ་སྙིང་ཁའི་མེ་ལོང་
སྟེང་ཐེབས་ནས་སྙིང་ཁེབས་གཏོར། གཉིས་པས་རྨོག་སྟེང་རྔ་འཕྲུ་
བཅད། གསུམ་པ་སྙིང་ཁར་ཐེབས་ཀྱང་དེ་ཉིན་འདུལ་བའི་དུས་ལ་
མ་ བབ་ པས་ནག་ ཐོམ་ ཐོམ་ གཟེར་ ཡེར་ཡེར་ ཙམ་ ལས་ཅི་ མ་ ཐུབ།
244



ཁོས་ཀྱང་མྱུར་བར་དུག་མདའ་གཉིས་འདན་མའི་སྟེང་སྤྲིངས་བྱུང་
བས་དཔུང་ཟུར་ལ་ཐེབས་པས་བྱང་བུ་ཁྲ་ཐ་རེ་གཏོར། ཡང་གཅིག་
ནུ་མ་གཡས་པའི་སྟེང་བྱུང་བ་ན་སྐུ་ལ་མཚོན་གྱིས་མ་ཚུགས་ཀྱང་དུག་
གྲིབ་ཀྱིས་ནག་བུན་བུན་བྱུང་བས་ལྷས་བར་སྣང་ནས་ཁྲུས་ཆབ་གཏོར་
བས་ཁྲ་ལམ་མེར་དང་། གཟིག་འཕེན་གྱིས་གྲི་གསུམ་བཏབ་པས་མ་
ཆོད་ཅིང་མེ་སྟག་ཚུབ་ཚུབ་བྱུང་བ་དང་ལྷན་ཁོས་གྲི་བཏོན་ཏེ་ཕན་
ཚུན་གྲི་ཁ་འགྲན་ཡང་སུས་ཀྱང་གླགས་མ་ཁེལ། གཟིག་འཕེན་གྱིས་
ཞགས་པ་བཏབ་སྟེ་མྱུར་སྟབས་སུ་འཐེན་པ་དང་རྟ་ལས་མ་ལྷུང་ཙམ་
ལ་གྲིས་བཅད། ཡང་འདན་མས་གྲི་ཤུབས་ལ་བཙུད་དེ་མདའ་ཞིག་
ངར་བསྐྱེད་ནས་བརྒྱབ་པས་ཁོས་གཡས་ཕྱོགས་སུ་སྒྱུར་ཙམ་བྱས་ཀྱང་
ཕྲག་གཡོན་དཔུང་པའི་ཤ་རྒོད་ལ་མདའ་རྨས་ཤིག་བྱུང་བ་དང་ཁོས་
ཅུང་ མི་ལེགས་ པར་ ཤེས་ཏེ་ ཕར་ཙམ་ རྟབ་རྟོབ་ ཀྱིས་ ཕྱི་ ཆད་ བྱས། །
སེར་པོ་མི་རྒོད་ཡ་མེད་དེ་དང་། ཉ་ཚ་སྒ་སྡེ་གསུམ་གདོང་ཐུག་པ་
དང་། གསུམ་ཀས་མདུང་འགྲན་བྱས་ཀྱང་ཁེ་ཕམ་དབྱེ་བ་མ་ཆོད།
དེ་ནས་གྲི་འགྲན་ཡུད་ཙམ་བྱས་ཀྱང་དབྱེར་མ་ཆོད་པས་སྒྲ་སྡེ་ཐུགས་
རྒྱལ་བཞེངས་ཏེ་རལ་གྲི་ཤུབས་ལ་བཙུད་ནས་མི་རྒོད་ཡ་མེད་ཀྱི་ཐང་
རྩ་ནས་ཕྱག་གིས་མྱུར་སྟབས་ཀྱིས་བཟུང་ནས་གཡུག་པས་རྟ་ཐོག་ལས་
སར་ཕབ་པ་དང་ལྷན་སྒ་སྡེ་ཡང་ཐང་དུ་འ གྲིལ། ཉ་ཚེས་ཞགས་སྐྱེ་
ལ་བཏབ་ནས་འཐེན་པ་དང་རྒྱལ་འགོང་གི་ཆོ་འཕྲུལ་གྱི་མེ་འོད་བར་
སྣང་ཁེངས་ཏེ་དངོས་མེད་དུ་མི་རྟ་གཉིས་པོ་ཕར་ཙམ་སླེབས་པ་དང་
ལྷན་གདོང་བཙན་ཟུར་ནས་རྟ་ལས་བབས་ནས་སྐྲག་བཞིན་ཅི་བྱ་མེད་
པར་གནས་པ་དེས་གུས་གུས་ཞུམ་ཞུམ་གྱིས་དར་བཏང་། དཔའ་
རྟུལ་བདུན་པོས་རྗེས་བཞིན་དེད་པས། ཁོ་རང་རྣམས་ཀྱིས་དེ་རིང་
245



HC
kr
རྟགས་མ་དེ་ཙམ་ལས་རྒྱལ་ཁ་ལོན་པ་མི་འདྲ་བས་གཞི་སྡོད་རྒྱལ་བློན་
སར་སྙན་སྒྲོན་གྱིས་བཀའ་སྐོར་ལ་འགྲོ་ན་དགའ་ཟེར་བློ་མཐུན་ནས་
རླུང་ལྟར་མགྱོགས་པར་སོང་། ཁྲོ་ཐུང་རྗེས་བཞིན་དུ་ཡོང་བ་དང་།
དཔའ་རྟུལ་རྣམས་དང་གདུག་པའི་བུ་གསུམ་འཐབ་པ་ཉེ་མ་རིང་ནས་
མཐོང་བས་ཤིན་ཏུ་སྐྲག་ཅིང་སྙིང་ཁ་ལ་འཚངས་ཏེ་ལུས་འདར་སིལ་
སིལ་བྱེད་དགོས་པ་བྱུང༌། དེ་ནས་གདུག་པའི་བློན་པོ་གསུམ་ཕྱིར་
ལོག་ ཏུ་ཆས་ཡོང་བ་དང་དཔའ་རྟུལ་ གྱིས་རྗེས་དེད་བྱས་ པ་ཡང་་་་
མཐོང་ནས་ཁུག་ཅིག་ལ་ཕར་ཙམ་བརྒྱུགས་པ་དང་སྐྲག་ཆེ་བའི་དབང་
གིས་རྐང་པ་ས་ལ་མ་ཚུགས་སྒྱིད་པ་འདར་ཞིང་བཅིངས་པ་ལྟར་ས་ལ་
འ གྲིལ་བ་ དང་ ལྷན་དཔའ་རྟུལ་རྣམས་ཉེ་ལོགས་སུ་ཕེབས་པ་དང་།
ཆིབས་པ་འཕར་བ་རྔོག་ནག་གིས་གླིང་གི་མི་རྟ་ངོ་ཤེས་ནས་མཆིལ་མ་
སྲན་རིལ་ཙམ་བཏང་ནས་ཧུ་ཧུ་དང་ཧི་ཧི་ཟེར་ནས་འཚེར་ལྷང་དྲག་
ཏུ་བྱས་ནས་གླིང་དཔའ་རྟུལ་རྣམས་ཀྱི་གདོང་ཐལ་འཚུབ་ཕ་ལེ་བྱུང་
བ་ན། འདོ་ཆེན་རྣམས་ཀྱིས་ཤེས་ནས་ཐམས་ཅད་མི་བཟོད་པའི་
དགའ་ཚོར་གྱིས་ཧུ་ཧུ་དང་ཧི་ཧི་ཡི་སྒྲ་དིར་རི་བསྒྲགས། དཔའ་
རྟུལ་རྣམས་ཀྱིས་ཁྲོ་ཐུང་དེ་ཕྱོགས་ཡོད་པ་ཤེས་ནས་ ཅང་ཤེས་ལ་་་
བདག་པོ་གར་ཡོད་དྲིས་པས་ཕྱི་ལྟས་ཀྱིས་ཧུ་ཧུ་ཟེར་བས་དཔའ་རྟུལ་
ཧྲུག་འཛོམས་ཀྱིས་དེ་ཕྱོགས་ཕེབས་པ་ན། ཨ་ཁུ་ཅི་བྱ་མེད་པར་
བྲག་ ཕ་ཝང་ ཐོད་གཏུག་ ཅིག་གི་བར་ན་མི་ཆུང་ཞིག་ལ་སྤྲུལ་ནས་་
འཛུལ་ཡོད་པས་དཔའ་རྟུལ་རྣམས་ཀྱིས་ཁྲོ་ཐུང་མ་མཐོང་ཡང་ཅང་
ཤེས་འདོ་ཆེན་རྣམས་ལྷ་རྟ་ཡིན་པས་ཤེས་ནས་རྟ་རྣམས་ཕ་ཝང་རྩེར་
འདུས་ནས་འཚུབ་དཀྱིལ་ལེ་ཡོད་པ་ཕར་ཚུར་མི་འགྲོ་བར་ལག་པ་ས་
ལ་བརྡབས་ ཏེ་འཚེར་ སྐད་བྱས་བྱུང་བ་དང་། འདན་མས་ ཨ་ཁུ་
246



དེར་ཡོད་པ་མཁྱེན་ནས་རྟ་ལས་མགྱོགས་པར་བབ་ནས་ཕ་ཝང་བར་
ཁུང་ཞིག་ཡོད་པའི་ནང་ལ་བལྟས་པས་ཨ་ཁུ་ནི་བུ་ཆུང་ལོ་བདུན་ཙམ་
ལ་དབྱིབས་ཁྲོ་ཐུང་ལྟར་ཁ་ སྤུ་འདར་ སིལ་ སིལ་མིག་ཅེར་རེ་བལྟས་
ནས་འདུག་པ་ལ་དཔའ་འདན་མ་བྱང་ཁྲ་དེ་ཤིན་ཏུ་ཉམས་མཚར་
བའི་ངང་ནས་ན་རེ། བྲག་ཁུང་གསེང་བཞུགས་པའི་ཨ་ཁུ་དཔོན།
བློ་གྱ་གྱུ་མང་ན་ཡོང་རྒྱུ་མང་། སེམས་འཚུབ་འཚུབ་མ་མང་ གླུ་ལ་
གསོན་ཟེར་ནས་ཐ་ལ་དྲུག་འགྱུར་གྱི་ངག་ལ་དྲངས་ནས་གླུ་འདི་་་་
བླངས་སོ།
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད།
ཐ་ལ་ངག་གི་འགུགས་ལུགས་རེད།
ལ་ལ་ཚིག་གི་གཅོད་ལུགས་རེད།
སྐྱབས་བླ་མ་ཡི་དམ་དཀོན་མཆོག་གསུམ།
གསོལ་བ་སྙིང་གི་དཀྱིལ་ནས་འདེབས།
བྱིན་རླབས་ཐུགས་ཀྱི་ཀློང་ནས་སྩོལ། །
འབྲལ་མེད་ཐུགས་རྗེས་ཟུང་དུ་གསོལ།
ས་འདི་ས་ངོ་མ་ཤེས་ན། །
ཟི་མ་བར་མ་རོང་མ་གསུམ། །
གླིང་དཀར་ཆགས་པའི་ས་མཚམས་རེད། །
ཟི་སྨད་གནམ་ཁྲི་བར་མ་ཟེར། །
རྒྱ་ཡར་མར་ཚོང་མགྲོན་ག ཤར་ལམ་རེད།
བུ་ང་འདྲ་ང་ངོ་ཨེ་ཤེས་འདུག
འདན་སྡེ་གཡུ་མཚོ་འཁྱིལ་ས་ནས།
247



འདན་མཚོ་ལ་གསེར་དངུལ་ཆགས་ས་ནས།
ཀ་ཕུ་ཤུག་རིའི་བར་ལམ་ན། །
འདན་སྒྲོལ་མའི་གསུང་དབྱངས་སྒྲོག་ས་ནས།
རྫོང་ཤར་ལུང་རི་དྲུག་ནང་བཅུད་ལ།
དཔའ་མི་འགྱུར་འདན་མ་གཡུལ་རྒྱལ་ཡིན།
གླུ་མི་འགྱུར་ཐ་ལ་དྲུག་འགྱུར་ཡིན། །
ཚིག་མི་འགྱུར་གསེར་གྱི་ཐིག་པ་ཡིན།
གདན་གྲུ་བཞི་གནོན་པའི་སྟག་རོང་དཔོན།
བྲག་སྔོན་མོའི་ཁུང་གསེང་ཅི་ལ་བཟུང།
དཔའ་ངར་མས་ཧར་ཀླུ་མི་ལེན་ནས། །
དབུགས་རྒྱུ་བ་འགགས་ནས་ཅི་ལ་འདུག
དཔའ་ངར་མས་ཨ་ལན་མི་སྤྲད་ནས།
འཇམ་ཤུར་རེ་རང་ཡུལ་ཅི་ལ་འོངས།
མཐོ་རྒྱལ་པོའི་དཔུང་ཡ་མི་སྐྱོར་ནས།
དཔོན་གཡོག་མེད་ཁེར་འཁྱམ་ཅི་ལ་རེད།
ལུས་རྫས་འཕྲུལ་བྱ་ལྟར་མི་ལྡིང་ནས།
འདར་ཅུམ་ཅུམ་སྡུག་སྐུར་ཅི་ལ་བྱེད། །
ཁྱོད་རང་དབང་ཡོད་དུས་མ་བསྡད་ན།
སྨ་རང་ཁུར་དུས་ཞེ་འགྱོད་མེད། །
གཉེན་རོགས་ཀྱི་ཁ་ཏཱ་མ་ཉན་ན།
དཔོན་སྤྲང་དུ་འཁྱམས་དུས་ཞེ་འགྱོད་མེད།
གནའ་མི་བོད་ཀྱི་གཏམ་དཔེ་ལ།
རྟ་འཚུབ་རིལ་བ་དེས་བདག་པོ་ཕུང་།
248



བུ་རང་སྣང་ཅན་དེས་ཁྱིམ་གཞིས་ཕུང་།
སྨན་འཛུམ་རིལ་མ་དེས་རང་ལུས་ཕུང་།
དཔོན་དྲན་འཕྲུལ་ཅན་དེས་རང་སྡེ་ཕུང་།
དེ་ཟེར་ཡང་ཟེར་ལ་བདེན་ཡང་བདེན།
ད་རུང་གནའ་མིའི་གཏམ་དཔེ་ལ།
ལྷ་བླ་མ་འཁོར་བར་འཁྱམ་ཁ་རུ། .
ཆོས་གྲུབ་མཐའ་རྩོད་གཞི་ཆགས་སྡང་སྐྱེ།
སེར་མོ་གཞན་ལ་སྐུར་བ་འདེབས།
ཆོས་ཞེ་ནས་མ་ཤེས་འཁོར་བར་འཁྱམ།
སྟོང་ལོག་འགྲོ་ཁའི་ཚོང་ཕྲུག་དེ། །
ཚོང་དཔོན་གཞན་ལ་འགྲན་བསྡུར་བྱེད། ，
ཟོང་བཟང་ངན་མི་ལྟ་གང་བྱུང་ཉོ།
ཡང་སྙིང་མཐའ་མ་ཀྲུང་ལ་འཁྱམ།
ཕ་ཁྱིམ་ཤོར་ཁའི་དམན་ཆུང་དེ།
བུ་མོ་གཞན་ལ་ཟུར་ཟ་བྱེད།
བུ་བཟང་ངན་མི་ལྟ་གང་བྱུང་འཚོལ། །
བྲང་ནུ་ཆུ་ཛ་རེ་སྤྲང་ལ་འབུད།
དཔེ་ཟེར་སྲོལ་བདེན་སྲོལ་གཉིས་ཀ་ཡོད།
ལྡིང་ཆེ་ན་ཐང་དཀར་ཀླད་ཡུ་འཁོར།
རྒྱུག་ཆེ་ན་གླ་བ་གཡང་ལ་ལྷུང༌། །
མཆོང་ཆེ་ན་སྟག་མོ་སྐེད་པ་བུད། །
བཙན་ཆེ་ན་དཔོན་པོ་སྨ་ཕབ་ཁུར། །
གཅེས་ཆེ་ན་ཨོ་ཡོས་ཡ་ཁ་ལྡག
249



ཟ་ཆེ་ན་མར་དཀར་མཆིན་ཁ་ན། །
གཤིབས་ཆེ་ན་གཡོག་མོས་རྗེ་བོ་རྡུང་།
ཡུན་རིང་ན་བློན་པོས་རྒྱལ་ལ་འཁོན།
དེ་ཨེ་རེད་ཡེ་ཤེས་སྟག་རོང་དཔོན།
རྫོང་བཙན་པོ་ཕོ་རོག་སྙིང་རྫོང་ལ།
འདུག་ཐུབ་ན་དར་ཟབ་འབོལ་གྱི་གདན།
གྱོན་ཐུབ་ན་དར་གོས་ཚར་སྦྱར་གོས། །
ལྟོ་ཡི་གས་འཆུན་ན་འདོད་ཡོན་ཟས།
ལག་མངག་བཅོལ་ཕྱི་ནས་ཀུན་གྱིས་སྒྲུབ། །
དཔོན་རང་ཚུགས་ཟིན་ན་འབུམ་ཚོའི་དཔོན།
ཚེ་རོགས་ཁ་ར་གསེར་མཚོ་མ། །
ཤེས་རིག་ཡོན་ཏན་ཆེ་བརླིང་ལྡན། །
བུ་སྟག་གཟིག་འདྲ་བས་མཐའ་ནས་བསྐོར།
བློན་དུག་ཚེར་འདྲ་བས་དཔུང་ནས་བརྒྱན།
སྡེ་དུག་མཚོ་འཁོལ་མའི་བཀུར་བསྟི་མཐོ།
འདུག་མ་ཐུབ་རི་བྱོལ་ཅི་ལ་བྱེད།
མུ་པ་གནམ་གྱི་རྒྱལ་པོ་དེ། །
སངས་རྒྱས་སྟོང་གི་ཐུགས་སྲས་རེད།
རིགས་གསུམ་མགོན་པོའི་སྐུ་སྐྱེ་རེད།
ཨོ་རྒྱན་པད་མའི་རྣམ་འཕྲུལ་རེད། །
ནག་ཕྱོགས་བདུད་ཀྱི་ཁ་གནོན་རེད།
དཀར་ཕྱོགས་བསྟན་པ་འཛུགས་མི་རེད།
རྫོང་ཆེན་བཅོ་བརྒྱད་འབེབས་མི་རེད།
250



འཛམ་བུ་གླིང་གི་རྒྱལ་པོ་རེད།
དབུ་ནག་བདེ་ལ་འགོད་མི་རེད།
ཁྱོད་ལོག་ལྟའི་སྡང་ལྟས་ཅི་ལ་བྱེད།
ས་རྨ་སྨད་ཡུལ་ལ་འགོག་བཟའ་ཕུད།
སྐྱབས་གནས་ཨ་སྔོན་གནམ་ལ་བྱས།
བློ་འདྲི་བདུད་བཙན་འདྲེ་ཡི་ཡུལ།
མྱང་མྱོང་སྡུག་བསྔལ་བཤད་ཚོད་མེད།
རྩ་བ་བཤད་ན་ཁྱོད་ལ་ཐུག
ལྷ་སྲས་སྐུ་ན་ཕྲ་བའི་དུས།
སྐུ་ལ་བསྡོས་ཤིང་གསུང་ལ་བརྙས།
མ་བྱས་པ་ལ་གཅིག་ཀྱང་མེད། །
ཁྲོ་ཐུང་དཔོན་གྱིས་བསམ་བློ་སྐོར།
གེ་སར་བྱང་ཆུབ་སེམས་དཔའ་འདིས།
ཡང་ཡང་བཟོད་པ་བསྒོམས་ལེ་རེད།
ཕ་དང་ཁུ་བོའི་ཐུགས་ཆགས་ཀྱིས། །
གདན་མདུན་གྲལ་གོང་ལ་བཞག་ལེ་རེད།
སྐུ་འགྱུར་ལྡོག་མེད་པ་ཆེ་བརླིང་དེས།
ཙན་དན་ཁྲི་ཁ་རང་འཇགས་རེད། །
རྟ་རྒྱུག་ཁ་ཆད་མ་མ་བགོས་ན།
གསེར་ཁྲི་སྐྱ་ལོའི་རྒྱུ་ནོར་དེ། །
གེ་སར་དཔོན་གྱིས་བདག་དོན་མེད། །
ཁྱོད་གོ་བ་ཡོད་པའི་མི་ཡིན་ན།
སྔར་བྱས་ཞིབ་ཀྱིས་བསམ་བློ་སྐོར།
251



ཕྱིན་ཆད་རིག་པ་གཏན་ལ་ཕོབ།
ད་རེས་ཕྱིར་ཕྱིར་སྒོ་ལ་བུད།
དཔའ་རྒྱ་ཚས་གཙོ་བྱས་དཔའ་རྟུལ་ལ།
རྒྱབ་འགལ་བྱས་པའི་བཤགས་པ་ཕུལ།
ཕྱིན་ཆད་གཤིས་རོ་ངན་པ་ཡིས། །
ང་ཆེ་ངན་འཁུར་དཀྲུག་གཞི་སོགས།
སླད་ནས་མི་བྱེད་འབའ་གན་ཕུལ།
འགྲན་མེད་གཟིག་འཕེན་ཉ་ཚ་གཉིས།
གླིང་དཀར་ཁྲ་མོའི་སྙིང་བཅུད་ཡིན།
གེ་སར་རྒྱལ་ལ་བརྩེ་གདུང་ཆེ།
སྐུ་མཆེད་ཐུགས་སེམས་གཅིག་པའི་ཕྱིར།
ཕུ་ནུ་གཉིས་ཀྱི་ངོ་ལ་འཇོག་
མ་སང་འཁྲུལ་རྒྱལ་མ་མཇལ་བར། །
དཔའ་རྟུལ་རྣམས་ཀྱིས་བཙན་ཁྲིམས་མེད།
དྲིན་ཆེན་ཕ་མའི་ལས་ཀྱིས་གྲུབ། །
ལན་ལྡོག་མ་མཛད་བསོད་ནམས་དམན།
དཔོན་ཆེན་སྒ་སྡེ་ཐུགས་གཞི་ལྷོད། །
ང་འདན་མ་ཁ་ལག་སྔ་བའི་གཏམ། །
གཏམ་སྦས་སྐུང་མེད་པ་ཐ་ར་ར།
ལུས་འཇིག་རྔམ་མ་ཆེ་སྒོ་ལ་བུད།
གོ་ན་རྣ་བའི་རྒྱན་གཅིག་རེད།།
མ་གོ་གླུ་ལ་འབྲས་བུ་མེད།
དཔོན་སྟག་རོང་ཡིད་ལ་དེ་ལྟར་ཞོག་
252



ཅེས་ གླུ་དེ་ལྟར་བླངས་པས་ཁྲོ་ཐུང་ཅུང་ ཟད་ སེམས་དཔའ་་་
བསྐངས་ནས་འདར་བཞིན་སྒོར་བུད་པ་དང༌ ལྷན། ཁྲོ་ཐུང་གི་་
དཔའ་རྟུལ་རྣམས་ལ་གུས་གུས་ཞུམ་ཞུམ་ངང་། རྒྱ་ཚ་དང་ཉ་ཚ་
དར་འཕེན་སོགས་ཀྱི་ཐུགས་ལ་མ་བབ་ཀྱང་འདན་མའི་བཀའ་གསུང་
ལ་བརྩིས་ཏེ་ ཅི་མ་གསུང༌། དེ་ནས་ཨ་ཁུ་སྟག་རོང་དཔོན་ནས་གླུ་
འདི་ལྟར་བླངས་སོ།
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད།
ལ་ལ་ངག་གི་འགུགས་ལུགས་རེད། །
རང་སྣང་ལྷ་ཡི་ཞིང་ཁམས་ནས། །
སྤྲུལ་སྐུ་ཚེ་དབང་རིག་འཛིན་དང་།
བོན་སྲས་བླ་མའི་ཚོགས་བཅས་ལ།
གསོལ་བ་འདེབས་སོ་ཐུགས་རྗེ་གཟིགས།
བདེན་པའི་གླུ་སྣ་དྲང་དུ་གསོལ།
ས་འདི་ས་ངོ་མ་ཤེས་ན།
ཟི་གླིང་གནམ་ཁྲི་བར་མ་འདྲ། །
ང་འདྲ་གདོང་གི་མ་བཞི་དཔོན།
དབང་པོ་དར་དུས་ཡོངས་ལ་གྲགས། །
རྒུད་པའི་དུས་ན་ཁྱི་བས་ལོད།
མུ་པ་གནམ་གྱི་རྒྱལ་པོ་ལ།
སྐུ་མཆེད་གསུམ་ཉི་ཟླ་སྐར་གསུམ་འཛོམས།
འདན་མ་དགུ་ཐིག་སྐྱ་མོ་བཀྲ།
253



སྤྱི་དཔོན་རི་རྒྱལ་ལྷུན་པོ་ལ།
ཕུ་ནུ་རི་བྲན་མཐའ་ནས་བསྐོར།
གནམ་ས་ལྷན་གཅིག་འཛོམས་ལེ་དེ།
སྐྱེ་འགྲོ་ཆགས་པའི་འཁྲི་ཤིང་རེད། །
དབུ་ནག་ཡོངས་ཀྱི་རྟེན་ཤིང་རེད།
བསྐལ་པ་ཆགས་པའི་གཞི་མ་རེད།
འབུམ་པའི་དུང་ཟླ་རང་ཤར་དང་།
ཕུ་ནུ་མི་དབང་དཔའ་རྟུལ་རྣམས།
ཐུགས་བྱམས་པའི་ཀློང་ནས་ང་ལ་གསོན།
མུ་པའི་ལྷ་སྲས་གེ་སར་ལ། །
ཞེ་གཏིང་ནས་དད་པ་ཅི་ལ་འགྱུར།
ཁོང་དབུ་ནག་བོད་ཀྱི་ལྷ་སྐལ་རེད།
ཨ་ཁུའི་ཚ་བོ་སེང་ཆེན་རྒྱལ།
བུ་དང་ཚ་བོ་ཁྱད་པར་མེད། །
བྱང་ཁོག་ཁྲག་ལ་སྐ་སླ་མེད། །
དེ་སྔ་ཨ་ཁུས་རྟེན་འབྲེལ་བསྒྲིགས།
བསྒྲིགས་པ་མ་ནོར་ལྷུན་གྱིས་གྲུབ།
སྟོན་ཆེན་བཅོ་བརྒྱད་ཡོན་བདག་བྱས། །
གེ་སར་ལ་རྒྱལ་ཁ་བཅོ་བརྒྱད་ཐོབ།
ང་ཁྲོ་ཐུང་དྲན་འཕྲུལ་མ་བཀྲབ་ན།
ཁོང་གེ་སར་བྱང་སེམས་སངས་རྒྱས་ལ། །
ཐུགས་ཁྲོ་བའི་ཉམས་འགྱུར་སྟོན་ལེ་མིན། །
ཁྲོ་ཐུང་ཐུགས་རྩ་མ་བསྒྲིམས་ན། །
254



ཁོང་གེ་སར་གེ་རེ་ལང་ལེ་མིན།
ལས་འདྲ་མིན་སྣ་ཚོགས་མ་བྱས་ན།
སྒང་གྲགས་པ་གསུམ་ལ་གྲགས་ལེ་མིན།།
ཨ་ཙམ་མི་ཞུ་ཀུ་རེ་ཡིན། །
ཡང་དག་དོན་གྱི་རྡོ་ག་ལ།
རྫོང་ཕོ་རོག་སྙིང་རྫོང་བཟུང་བའི་དུས།
ཡི་དམ་རྟ་མགྲིན་དམར་པོ་དེས།
ང་ཨ་ཁུ་མ་སྡོད་ཨ་ཁུ་སོང༌།
ཤར་ཕྱོགས་ཨར་ཇག་ཡུལ་ལ་སོང་།
མི་ཉག་གཡུ་རྩེ་རྒྱལ་པོ་དང༌།
དམ་ཉམས་གདུག་པ་སྤུན་བདུན་གཉིས།
ཁྱི་དང་སྤྱང་ཀི་ཁ་སྦྲེལ་བཞིན།
སྐྱིད་སྡུག་ལས་མཐའ་མཉམ་པའི་དུས།
གླིང་དཀར་ཡུ་མེད་བཟོ་འོ་གསུངས།
མ་ཟད་སང་ཕོད་ལོ་དུས་སུ།
ཀླུ་བཙན་ས་ཐམ་གུར་དཀར་གསུམ།
ཤར་བདུད་མི་ཉག་འདི་དང་བཞི། །
བདུད་བཞི་དུས་གཅིག་བློ་མཐུན་ན། །
ལྷོ་འཛམ་གླིང་རུབ་ཀྱང་མི་ཐུབ་གསུངས། །
དེ་ཕྱིར་འདི་ལོའི་ཉི་མ་ལ།།
ཆར་སྣ་རླུང་ཁྲིད་ཁྱི་སྣ་གཟན།
མགོ་སྐོར་གླིང་ལ་བསུ་མི་ལ།
འདུག་མ་བཅུག་ཨ་ཁུ་ལྷ་ཡིས་བཏང་།
25



བཏང་བའི་མདའ་མོ་སྒྲོ་བཞིན་དེ།
དམིགས་པའི་འབེན་ལ་ཕོག་ནས་ཡོད།
ཡི་དམ་ལྷ་ཡི་ལུང་བསྟན་དེ།
འགལ་ན་འདི་ཕྱི་གཉིས་ཀ་ཕུང་།
བསམས་ནས་ཞེ་རུས་གཏིང་ནས་སྐྱེས།
དངོས་སུ་ལྷ་ཡི་ལུང་བསྟན་དེ། །
གསང་རྒྱ་ཁྲོམ་ལ་བསྒྲགས་ཕོད་མེད། །
དེ་ཕྱིར་ཨ་ཁུ་དཔོན་བློན་དེ།།
སོང་སོང་བདུད་ཡུལ་སོང་ལེ་ཡིན།
. བསྒྲུབས་བསྒྲུབས་ལྷ་ལུང་བསྒྲུབས་ལེ་དེ།
ང་དང་གདོང་བཙན་རྒུ་བུ་གསུམ། །
དེ་མིན་གཡོག་དང་རྟ་དྲེལ་སོགས།
ཨར་ཇག་ཡུལ་ལ་དན་གཏའ་བཞག
མི་ཉག་རྒྱལ་བློན་ཆིག་སྟོང་དམག
བོས་དང་ཨ་གཉིས་དུས་འཛོམ་གྱིས།
ཁྲ་མོ་གླིང་ལ་ཆས་ནས་ཡོད།
ཡ་གིའི་ལ་གཤམ་དམག་སྒར་ཡོད། །
དེ་དྲག་བདུད་བློན་གསུམ་གྱི་རོགས།
ཕ་བུ་དབང་མེད་བཙན་ཁྲིད་བྱས།
གཞིས་སྡོད་བདུད་མོ་མ་བུ་ལ།
གདོལ་པའི་འཁྲུལ་དམག་སྒམ་གཅིག་འགི།
དེ་གཞནི་དམག་དཔུང་རྒྱ་ཆེར་མེད། །
ཕ་ཡུལ་རྫོང་གི་ལོ་རྒྱུས་དེ། །
256



ཨ་ཁུའི་ལག་པའི་མཐིལ་ལ་བཀྲ།
དེ་ནས་མི་དབང་རྣམ་པ་ཚོ། །
དགོངས་འགལ་ཤོར་བ་ཐུགས་ཁག་མེད།
སྙན་གསན་མ་བསྒྲོན་ཨ་ཁུ་ལན། །
ཉེས་པ་ཤོར་བ་སྙིང་ནས་བཤགས། །
ཕྱིན་ཆད་ཀུན་དང་མཐུན་པར་བྱེད།
ཁ་ཙམ་མིན་པའི་གླུ་ཆུང་ཡིན།
འདིར་བཞུགས་རྣམས་ཀྱི་ཐུགས་ལ་ཞོག
ཅེས་ཨ་ཁུས་གླུ་དེ་ལྟར་བླངས་པས་གཞན་དཔའ་རྟུལ་རྣམས་ཀྱི་
ཐུགས་ལ་ལྷ་ཡི་ལུང་བྱུང་ཡོད་མེད་མི་ཤེས་ཀྱང་རྒྱལ་མཆོག་རིན་ཆེན་
ཨ་ཁུ་དགྲ་ལྷ་ཟན་ཁྲིད་ཕྱི་འདྲེ་ནང་བསྒྱུར་ལ་སྐྱེ་སྔོན་ ལྷ་ཡུལ་ནས་
བསྐོས་པ་ཡིན་གསུངས་པས་ད་ལན་ཡང་མི་ཉག་རྒྱལ་པོ་དང་གདུག་
པ་སྤུན་བདུན་འདུལ་བའི་ཆེད་དུ་ཡིན་པ་འདྲ་བསམས་འདན་མ་ན་
རེ། གླིང་སེང་ཆེན་ནི་མཁྱེན་པ་ཉི་མ་ལས་གསལ། རྫུ་འཕྲུལ་གློག་
ལས་མྱུར། མཐུ་ནུས་ཐོག་ལས་བཙན་པ་ཞིག་བཞུགས་པར་བཀའ་
དྲིན་ཇི་ལྟར་གནང་བ་རྗེ་རྒྱ་མཆོག་རང་གི་དགོངས་པ་ལ་གསལ་ལེར་
ཡོད་པས་ད་ལན་བཤད་པ་མང་བས་ཅི་ཕན། ད་འགྲོ་འགྲོ་ཟེར།
ཉ་ཚ་དང་གཟིག་འཕེན་ཐུགས་དགའ་ཡ་ལེ་སོང་ཡང་ད་དུང་ཨ་ཁུ་ཁྲོ་
ཐུང་ལ་བཟང་ངན་གྱི་ཚིག་གཅིག་ཀྱང་མ་ སྟེར། དེ་ནས་ཚང་མ་
སྔོན་རྗེས་བསྡོམས་ཏེ་གླིང་སྒར་ལ་ཚུར་ཕྱག་ཕེབས། རྒྱལ་མཆོག་
དང་སྤྱི་དཔོན་གཉིས་ཀྱིས་གཞིས་བཞུགས་དཔའ་རྟུལ་ཕུ་ནུའི་འདུ་ར་
འདུས། བདུད་བློན་གསུམ་དང་ ཨ་ ཁུ་ཡབ་སྲས་བྱུང་ཚུལ་དང་་་་
བདུད་བློན་ལ་འཛིང་ཚུལ་ཆད་ལྷག་མེད་པར་ཞུས་པས་དཔའ་ཚ་ཞང་
257



2
&
f
གིས་ བདུད་འདྲེ་ལ་མདའ་རྨས་ཐུབ་ པ་ དང་ཀུན་ལ་དཔའ་དར་་་་་
པགཟེངས་བསྟོད་མཛད། ཨ་ཁུ་ཡབ་སྲས་གཉིས་ལ་བདུད་ཀྱི་ཉོམ་
གྲིབ་བསངས་པའི་ཆེད་དམག་སྒར་གྱི་ཟུར་ཞིག་ཏུ་གུར་ཕུབ་བཟའ་
བཏུང་བཞག་སྟེ་རྒྱལ་བློན་རྣམས་མཇལ་མ་བཅུག གཡོག་མཁན་
ཡང་མ་བཞག་པར་ཞག་བདུན་བར་སྡོད་དང་བཀའ་ལན་བསྐྱལ་ཡོང་
གསུངས་ནས་དེ་གར་སྣང་ཆུང་ལྟར་བཞག གེ་སར་རིན་པོ་ཆེས་
ཀོང་མ་ལྷ་ལ་བཀའ་ལུང་ཞུས་ནས་དེ་ལུགས་ལྟར་བྱ་གསུངས་པ་ལྟར་
དཀོན་མཆོག་རྩ་བ་གསུམ་པོས་རྒྱུད་སྐུལ་གཡོ་མེད་ཏིང་ངེ་འཛིན་ལ་
བཞུགས་སོ།
258



པ
།
ལེའུ་དྲུག་པ།
སོ་བློན་ཕྱིར་འཁོར་གྲོས་རར་གནས་ཚུལ་བཤད།
མི་ཉག་གཡུ་རྩེ་དཔུང་བཅས་བྱང་ཕྱོགས་ཐེག
གླིང་པས་ཕས་རྒོལ་སྒར་ལ་མཚན་འགེབས་ཀྱིས།
སྤུན་བདུན་ཡ་གྱལ་ཀླུ་མི་གཉིས་པོ་བཏུལ།
..
དེ་ཡི་དུས་སུ་དམ་ཉམས་བདུད་བློན་གསུམ་པོ་དེ་ཡར་འབྱོར་
བ་དང་ལྷན་རྒྱལ་བློན་གྲོས་ར་འདུས་ཏེ་ཐེའུ་རངས་འཕྲུལ་གྱི་བུ་དེས་
གླུ་འདི་ལྟར་བླངས་སོ། །
གླུ་ཨ་ལ་འུ་ན་ལ་ལ་རེད།
ལ་ལ་འུ་ན་བདུད་ཀྱི་གླུ།
བདེ་མོ་ངག་གི་འགུགས་ལུགས་རེད། །
རླུང་ནག་འཚུབ་མའི་གཞི་དཀྱིལ་ནས།
མི་རྟའི་ཤ་ཁྲག་མཚོ་འཁྱིལ་དབུས།
ལོངས་སྤྱོད་ཆེན་པོའི་ཕོ་བྲང་ནས། །
གུ་ལང་དབང་ཕྱུག་བདུད་ཀྱི་རྒྱལ། །
བརྒྱ་སྟོང་གསོད་པའི་ཁས་ལེན་འབུལ།
ནག་ཕྱོགས་བསྟན་ཆུས་བརྟན་པར་ཤོག
གནམ་ཐེལ་བར་ཐེལ་ས་ཐེལ་གསུམ།.
259



ཨ་བུས་ཕ་ལ་གདུང་བས་འབོད།
ཐུགས་བརྩེ་བའི་ཁ་འཛིན་མ་གཡེལ་མཛོད། །
ས་འདི་ཟི་རོང་བར་ཐ་ན།
བྲག་དམར་དེལ་ཆེན་མར་ཤམ་རེད།
ང་འདྲ་གདུག་པའི་སྤུན་གྲལ་ལ། །
མི་རྒོད་ཤེ་ལེ་ལག་རིང་ཟེར།
དེ་སྔ་གཡེར་ཆེན་དགུང་ལ་གྲགས།
བྱ་བ་བློ་ལམ་འགྲོ་མི་ཡིན། ་
དེ་ནས་འགྲན་མེད་བདུད་ཀྱི་རྒྱལ།
རྗེ་བློན་རྣམས་ཀྱིས་གླུ་ལ་གསོན།
དེ་རིང་ཉུལ་མའི་སོ་ཕ་རེད།
སྟག་རོང་རྗེས་ལུས་གར་སོང་མེད།།
ངེད་མི་བཞི་མྱུར་བར་སོང་བའི་དུས།།
ཟི་མ་གླིང་གི་ས་མཚམས་ན། །
གནམ་ཁྲི་བར་མའི་ཐང་ཆེན་ན། །
གླིང་གི་དཔའ་རྟུལ་མི་བདུན་འཕྲད།
བུ་གདོང་བཙན་ཁ་ནས་འདི་ལྟར་ཟེར།
ཕ་གིའི་མི་བདུན་རྟ་བདུན་འདི། །
དཔྱད་ན་གླིང་གི་དཔའ་རྟུལ་འདྲ། །
དཔུང་མེད་བྱང་ཐང་ཐུག་ནས་འགི། །
ལས་བཟང་པོ་གཅིག་ནི་མ་བྱུང་འདུག
མྱུར་བར་ཕྱིར་ལོག་བྲོས་ན་ཟེར། །
ཚིག་དེ་ཐོས་ཞེ་སྤོ་གཏིང་ནས་སྐྱེས།
260



བློ་ཧྲིལ་ཐག་བཅད་ནས་གདོང་ལ་བཅར།
གཏམ་ས་གསུམ་གྲགས་པ་བྱ་བསམ་ཡང་།
ཕར་གཡུག་མཚོན་གྱིས་མི་ཆོད་འདུག
ཉག་ཕྲན་མདའ་མོ་མི་ཕོག་འདུག
རྣོན་པོ་མདུང་གིས་མི་འཛེར་འདུག
སྤྲུལ་པའི་སྟོབས་ལ་མི་ཞེད་འདུག
དཔའ་རྟུལ་གཅིག་རྒྱབ་གཉིས་མཆོང་རེད།
བྱ་རྒོད་པོས་ཐེད་ལ་རུབ་རུབ་རེད། །
གྲི་གཡུག་གློག་དམར་འཁྱུག་འཁྱུག་རེད།
འཐབ་འཐབ་དོན་གྱི་བཞག་ས་ལ།
མི་སེར་རྟ་སེར་བཞོན་པ་ཡི།
དཔའ་ངར་ལྡན་པའི་བུ་ཞིག་བྱུང་།
རྡོ་ཕ་ཝང་གྱད་རྡོ་བརྒྱབ་ནས་བྱུང་།
ངེད་མི་རྟ་ཐལ་བ་འཚུབ་སེ་བསྒྱེལ།།
ཐེའུ་རངས་འཕྲུལ་གྱི་དབུགས་དབྱུང་ནས།
གནས་སྐབས་མི་རྟ་མགོ་ཐོན་ཀྱང༌།
འཕྲུལ་གྱི་རྟ་ལ་སྐྱོན་ཆེ་བཟོས།
ཤི་གསོན་དབྱེ་བ་རྗེས་མ་རེད།
གླུ་མགོན་དཔའ་ངར་ཚད་བཟུང་མེད།
མི་དཀར་རྟ་དཀར་སྐྱ་ལེ་ཞིག
མི་སྔོན་རྟ་སྔོན་སྐྱ་ལེ་གཉིས།
ཐོག་མར་འདྲ་བའི་བུ་གཉིས་བྱུང་།
ཞགས་འཕེན་སྦྲུལ་ནག་འཁྱུག་འཁྱུག་རེད། །
261



ཡང་སྙིང་རྣོན་པོ་རལ་གྲིས་བཅད། །
མདའ་ཉག་ཕྲན་ཕན་ཚུན་དུ་མ་བཏབ།
ཡང་སྙིང་མདའ་རྨས་ཅུང་ཟད་བྱུང༌། །
མི་ནག་རལ་པ་ནག་པོ་ཅན།
རྟ་ནག་འབྲོང་ལས་རྔམ་པ་བཞོན།
དཔུང་རོགས་མི་དཀར་རྟ་དཀར་ཅན།
གནམ་ཐེལ་དཀར་པོའི་བུ་འདྲ་བྱུང༌། །
འཐབ་འཐབ་མཚོན་ཁ་མ་སོང་བར།
ཞགས་བཏབ་སྦར་འཛིང་བྱུང་བའི་དུས།།
ཡ་མེད་ཁོང་གིས་དཔའ་ཚོད་བཟུང༌།
ཕྱིར་ལོག་རླུང་ལྟར་ཆས་ནས་འོངས། །
བློ་ལམ་གང་འཇོག་ཆ་མེད་རེད། །
སྟག་རོང་དཔོན་པོ་ཁྲོ་ཐུང་དེ།
ཕྱི་ནང་བསྒྱུར་བའི་ཕུང་དཀྲུག་ཅན།
ཀུན་གྱིས་དཔེ་འཇོག་བྱེད་ས་རེད།
ད་ནི་མི་སྡོད་རང་ཡུལ་འགྲོ།
མི་ཉག་ཡུལ་ནས་དམག་གཡར་ཞུ། །
ཡང་ན་དོ་ནུབ་བཙན་ལུང་བཟུང་།
ས་འདི་ངན་དགུ་འཛོམས་པའི་ས། །
འདི་ན་སྒར་འདེབས་ཉན་ལེ་མིན། །
ཡང་ན་འདི་ནས་བྱང་སྟོད་མཚམས།
གཡུ་སྟོད་རི་ལ་སྐུང་ལུང་ཡོད།
དེ་ན་དམག་སྒར་ཁྲ་མོ་འདེབས།
262



ཡུལ་ཕྱོགས་ཀུན་ལ་ཞིབ་པར་དཔྱད།
སོང་ན་དགྲ་ཇག་ཆོད་ལེ་བྱེད། །
ངེས་ཅག་རྒྱལ་བློན་བདུན་པོ་ལ།
སོ་སོའི་ལྷ་ཡིས་ཁ་འཛིན་བྱེད།
དཔའ་བོའི་དཔུང་གི་སྐྱོར་ཡ་དང་།
རྫུ་འཕྲུལ་མེད་པ་གཅིག་ཀྱང་མེད།
ཡོད་ནས་མཁོ་བའི་དུས་སྐབས་རེད།
དཔེར་ན་འདྲ་མ་ཨེ་འདྲ་གདའ།
ཆས་ཀྱི་གསོས་པའི་ཕོ་ཆེན་རྟ།
དགོས་དོ་གལ་ལ་མོ་མ་ཕོག་ན།།
རྟ་ཕོ་ཆེན་ཟེར་བའི་རྒྱང་གཡེར་དང་།
ཆས་གོང་ཐང་སྤྲད་ལེ་སྟོང་པ་རེད།
བྱམས་པས་བསྐྱངས་པའི་བུ་ཚ་དེ།
དགོས་ངེས་ཉམས་ལ་མ་ཕན་ན།
བུ་ཚ་ཟེར་བའི་རྒྱང་གཡེར་ཅན།
བྱམས་སྙིང་རྗེས་བསྐྱངས་པ་སྟོང་པ་རེད།
དཀའ་ངལ་གྱིས་བརྩིགས་ཁང་པ་དེ། །
དགོས་དུས་ཁ་ཆར་མ་ཁོག་ན།།
རང་ཁྱིམ་ཟེར་བའི་གཡེར་པོ་ཆེ།
ཚགས་རྩོལ་བས་བརྩིགས་པ་སྟོང་པ་རེད།
བུ་དཔའ་རྒོད་ཟེར་བའི་བློན་ཆེན་ཚོ།
དོན་གལ་ཆེན་དགྲ་ཇག་མ་བཅད་ན། །
བློན་ངར་རྒོད་ཟེར་བའི་གྲགས་པ་ཅན།
263



མིང་སྙན་གྲགས་ཆེ་བ་སྟོང་པ་རེད། །
དཔེ་དང་དོན་གཉིས་ཁྲིག་ཁྲིག་རེད།
དེ་རིང་གླིང་གི་མི་བདུན་དེ།།
སྔོན་འགྱོད་ད་འགྱོད་གཉིས་ཀའི་དོན།
སྣ་གཏད་ངེད་རང་ཚང་ཡིན་ཟེར། །
དེ་རིང་མི་རྟ་རང་འགྲིག་ལས།
འཁོར་གཡོག་མེད་ཅིང་བཟའ་བཅའ་མེད།
ས་ཡུལ་གཞན་དཔུང་རོགས་ཡོད་ངེས་རེད།
ལས་ཅི་མཛོད་རྒྱལ་བློན་ཐུགས་གྲོས་སྐོར།
ཀླུ་གསན་ན་ཨ་ལ་ཡ་ལན་མཛོད།
འདིར་ཚོགས་ཐུགས་ལ་དེ་ལྟར་ཞོག
ཅེས་གླུ་དེ་ལྟར་བླངས་པ་དང་ལྷན། མི་ཉག་གཡུ་རྩེ་རྒྱལ་པོ་
དེས་ གུ་ལང་དབང་ ཕྱུག་ དང་ ཐེའུ་རངས་དཀར་ནག་ཁྲ་གསུམ་ལ་
འབོད་ པའི་ རྫས་ ཀྱིས་ བདུག མི་ ལྤགས་ ཀྱིས་ གཡབ་ མོ་ འཕྱར།
མི་རྐང་དྲག་འབུད་བྱས། གཞན་བློན་པོ་རྣམས་ཀྱིས་རང་རང་གི་
འགོ་ལྷ་ལ་བདེན་བདར་ཅི་དྲག་ཏུ་བྱས་པས་དེ་ཡི་ཉིན་པར་ཉི་མ་ནག་
ཆེན་ནམ་དུས་སྦྱོར་ངན་པའི་རྐྱེན་གྱིས་བདུད་ལྷ་འ གྲིབ་མ་ཐུབ་ནས།
བདུད་ལྷ་རྣམས་ནམ་མཁའི་སྤྲིན་དང་བར་སྣང་གི་རླུང་བཞིན་འདུས།
དེ་ཡི་ནང་ནས་གནམ་ཐེའུ་དཀར་པོ་དེ་འཇའ་འོད་ཀྱི་ཀློང་ནས་ར་
དཀར་ལ་བཞོན་བཞིན་ཁོ་ཅག་ལ་གླུ་འདི་ལྟར་བླངས་པར་གདའོ།
བསྭོ་བསྭོ།
ཆོ་ཡ་ཆོ་ཡ་འོ་འོ། །
དྲག་ཐུང་དྲག་ཐུང་རང་འཁོར་ལས་ལ་འདུས་ན་འོ་འོ།
264



ཨ་ཙི་གླུ་ཡི་ལེན་ལུགས་རེ་ན་འོ་འོ། །
རྒྱལ་བློན་སྐྱབས་མེད་ཐང་སྟོང་འཁྱམས་ལུགས་འོ་འོ།
གླིང་ལྷའི་བར་ཆད་བསླུ་བ་རེད་ན་འོ་འོ། །
ང་འདྲ་མགོན་པོའི་གནམ་ཐིལ་རེད།
བསྡད་ན་རྒྱལ་ས་ཟིན་ལེ་མེད། །
གཡོ་ཅན་གླིང་ལྷའི་ཕུང་ནས་ཐལ།
བྲོས་ན་ཡར་ཡར་བྱང་ལ་སོང་། །
མ་ངན་ཇོ་རུ་འགོག་ཚ་དེས།
དྲག་པོ་དམག་གིས་སྐུང་ལུང་ཟུང་།
མ་ཟད་རྒྱལ་བློན་བླ་ཚེ་བརྐུས།
བཟང་པོའི་འདུན་མ་མ་ལེགས་འདུག
བྱང་ལ་འགྲོ་བའི་དོན་རྩ་ལ། །
ཟི་མ་སྡེ་ཕའི་མ་ཐ་ན། །
ནག་ཤོད་མི་མེད་ལུང་དགུ་ཡོད།
བྲག་དམར་དགུང་ལ་བསྙེགས་འདྲའི་ནང་།
བདུད་ཀྱི་ཨ་མྱེ་འབུམ་ཐུབ་ཡོད།
སྤྱང་ནག་གཡས་ཁམ་བརྫུ་མཁན་ཡོད།
འཆི་བ་སློང་བའི་སྨན་དཔྱད་ཡོད། །
འཛམ་གླིང་ཕུང་པའི་སྟོབས་འཕྲུལ་ཡོད།
ས་དེ་ན་གདོང་པ་མ་གཏད་ན།
གཞན་རྒྱབ་གཉེར་བཙན་ཀྱང་བྱེད་བློ་མེད།
ས་དེར་སླེབས་རྒྱལ་བློན་བསམ་དོན་འགྲུབ།
མི་ཉག་གཡུ་རྩེ་རྒྱལ་པོ་ཁྱེད།
265



དབྱིངས་ནས་ཐོག་ལྕེ་བཅུ་གསུམ་ཆོས།
བར་སྣང་རླུང་གྲིའི་འཕྲུལ་འཁོར་ཐོང་།
ས་གཞི་སྟོབས་ཀྱིས་སྟེང་འོག་བསྒྱུར།
ཤར་བདུད་གདུག་པའི་བུ་རྒྱུད་ཚོ།
རང་རང་སྟོབས་ཀྱིས་རྩལ་ཆེན་ཕྱུངས།
ཟས་ནོར་སྒྱུ་མའི་འཕྲུལ་ཆས་དེ། །
དོ་ནུབ་གང་འདོད་དངོས་གྲུབ་སྟེར།
མེ་འབར་རྫས་ཀྱི་འཕྲུལ་འཁོར་དང་།
གད་དང་ཆུ་ཡི་ཆོ་འཕྲུལ་ངོམ།
དམག་སྒར་ཁྲ་མོར་སྲུང་བ་དགོས།
རིམ་རིམ་མ་སྡོད་ཡར་ཡར་སོང་།
འབྲལ་མེད་སྡོང་གྲོགས་བྱས་པས་ཆོག
འདིར་ཚོགས་ཡིད་ལ་དེ་ལྟར་ཞོག
ཅེས་དེ་ལྟར་ཟེར་ནས་ཐེའུ་རངས་མི་མངོན་པར་སོང་ཤུལ་དུ་
ཐོབ་རྫས་དང་མེ་འབར་རྫས་ཀྱི་འཕྲུལ་འཁོར་སོགས་དངོས་སུ་བཞག་
ཡོད་པ་རྣམས་བདུད་རྒྱལ་ལག་ཏུ་སོན། དེ་ནས་རྒྱལ་བློན་དང་ཉམ་
པ་བདུད་ཀྱི་དམག་དཔུང་རྣམས་ཡར་ཡར་བྱང་ལ་འགྲོ་རྒྱུ་བློ་མཐུན་
གྲོས་ཁ་འགྲིགས། ཉི་མ་དེ་ཡི་ཕྱི་ནང་རྗེ་དཔོན་དཔུང་བཅས་གནམ་
ཁྲི་བར་མར་སྒར་འབབ་ནས་བསྡད་དེ་ནས་མི་ཉག་གཡུ་རྩེ་རྒྱལ་པོ་དེ་
བྱ་གོ་བོ་ཞིག་ལ་བརྫུས་ནས་མཐོ་ཡེར་ཡེར་གྱིས་ནམ་འཕང་བཅད་དེ་
ཕྱོགས་ཀུན་ལ་དགྲ་ཨེ་འདུག་བྱ་ར་བྱས།། ཁྱད་པར་བདུད་ལྷའི་ལུང་
ལྟར་དེལ་ཆེན་གྱི་ཁུག་སོའི་བར་སྣང་ལ་འཕུར་ནས་བལྟས་པས་གླིང་
སྒར་ཡོངས་རྫོགས་ལམ་མེར་མཐོང་བ་དང་། དུས་མཉམ་དུ་རྒྱལ་
266



མཆོག་གེ་སར་རིན་པོ་ཆེའི་ཐུགས་ལ་བདུད་རྒྱལ་ཡོང་བ་ཁྲ་ལྷམ་མེར་
ཤར་བས་གཞུ་མོ་ར་རྒོད་འཁྱིལ་ཆེན་ནང་དུ་མདའ་མོ་ ཤ་བཟན་སྒྲོ་
དཀར་བཞག་ནས་མྱུར་བར་འཕང་པས་བར་སྣང་མེ་ལྕེས་ཁེངས་ཏེ་བྱ་
གོ་བོའི་སྒྲོ་གཤོག་ཐར་རེ་བཏང་ནས་སར་མར་མར་ལྷུང་བ་ན་བདུད་
ཀྱི་ལྷས་དཔུང་གྲོགས་བྱས་ནས་སྒར་དུ་ཤོར། དེ་ནས་གླིང་གི་བླ་མ་
རྣམས་ཀྱིས་དྲག་པོའི་མེ་ཧོམ་སྦྱར་ནས་བསྐྱེད་རྫོགས་ཟུང་དུ་འཇུག་
པའི་སྒོ་ནས་དམ་ཉམ་གདུག་པ་དངོས་སུ་བཀུག་སྟེ་མེར་བསྲེགས་ནས་
ཐལ་བ་མནན། འགོ་བའི་ལྷ་གསོལ་མཛད། ཉི་མ་དེའི་ཕྱི་ནང་
སྐར་ཆེན་ཁྲ་མོ་མ་ཤར། ངར་ཆུ་ཆབ་ལ་མ་ཐིམ་གོང་བཟའ་བཏུང་
མཛད་དེ་ལྷ་སྲས་གེ་སར་ རྒྱལ་པོ་དང༌། འབུམ་ པའི་ རྒྱ་ཚ་ཞལ་་་
དཀར། སྣང་ངུ་གཡུ་ཡི་མེ་ཏོག གསེར་པའི་ཉི་འབུམ་ང ར་ཡག
དར་ འཕེན་ དུག་ གི་ སྡོང་ པོ། དཔའ་ ཚ་ ཞང་ འདན་ མ་ བྱང་ ཁྲ།
སེང་ཨ་དོམ་མི་ཡི་སྤྱང་ཀི། སྒ་སྡེ་ཆོས་སྐྱོང་བེར་ནག གཟིག་
འཕེན་དར་གྱི་ཐིག་ལེ། དཔའ་བོ་ཉ་ཚ་ཨ་བརྟན། བརྒྱ་དཔོན་
བན་དེ་དམར་ལུ་བཅས་ལ་དེ་དྲག་རང་འཁོར་བཅུ་རེས་བསྐོར་ནས་
རླུང་ལྟར་ཆས་པ་དང༌། སྐྱ་རེངས་ མ་ གསལ་ བའི་གོང་ཕྱོགས་་་་་
མཚམས་ཀུན་ནས་བདུད་སྒར་གྱི་ནང་དུ་མཆོངས་པ་དང་། ཤར་
ཕྱོགས་ནས་སྣང་ངུ་དང་། ཉི་འབུམ། འདན་མ། དར་འཕེན་
བཞི་དཔུང་བསྒྲིགས་ནས་བདུད་དམག་བཞི་བཅུ་སྐོར་བསད་པ་ན་ཀླུ་
མགོན་དང་། དམར་པོ་བཙན་སྐྱ་འབུམ་ཐུབ། ཤེད་ཆེན་འགྲན་
གྱི་ཡ་མེད་ གསུམ་ གྱིས་ གདོང་ བཀག་ནས། སོ་ སྒྲ་ གྲོ་ཡོས་ འཆའ་
འཆའ། དམར་ནག་སྲིན་པོའི་ཁ་ངོ་ལ། ཞེ་སྡང་དུག་གི་རླངས་པ་
འཕྱུར། ཁྲ་ ཆུང་ མིག་ རྩ་ ཁྲག་ གིས་ གཡོས་ ཏེ་ མཆོང༌ བྱུང༌ བས། །
267



གླིང་ཆེ་རྒྱུད་དང་སྟོད་གླིང་ཚ་ཞང་གི་ཁས་ལེན་རང་དམག་བཅོ་ལྔ་
གཡས་འགྲིལ་གཡོན་འ གྲིལ་དུ་བཏང་བྱུང་བ་ན། དཔའ་ཚ་ཞང་
འདན་མ་བྱང་ཁྲ་དེ་མི་བཟོད་པའི་ཐུགས་དགོངས་འཁྲུག་སྟེ། ཀླུ་
མགོན་གྱི་གདོང་དེར་སྔོ་རྒྱང་ངེར་ཐོན་ནས་ན་རེ། ཡ་བསོད་ཟད་
མི་སྔོན་རྟ་སྔོན་ཅན། ཁྱོད་ཤི་ལ་མ་བྲེལ་ཀླུ་ལ་ཉོན་གསུངས་ནས་
མདའ་ལྟོང་སྤྲད་དེ་གླུ་འདི་ལྟར་བླངས་སོ།
ཨོཾ་མ་ཎི་པདྨེ་ཧཱུཾ།
ཀླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད།
ལ་ལ་གླུ་ཡི་ལེན་ལུགས་རེད།
གླིང་དཀར་ལྷ་དང་སྲུང་མ་རྣམས།
མགོན་སྐྱབས་ཁ་འཛིན་མ་གཡེལ་ཅིག
ཉམ་པའི་བུ་ལ་ཐོད་མདའ་སྤྲོད། །
ཀླུ་ཀློའི་བསྟན་ཆུས་མཐུར་དུ་གནོན།
ས་འདི་ས་ངོ་མ་ཤེས་ན།
ཟི་མ་གླིང་གི་མ་ཐ་ན།
ཟི་རོང་གཉིས་ཀྱི་ས་མཚམས་ན།
ཟི་སྨད་གནམ་ཁྲི་བར་མ་ཟེར།
མི་རྒོད་དཔུང་པ་ངོམ་ས་རེད།
རྟ་རྒོད་རྒྱུག་ལ་བྱང་ས་རེད།
ཡང་སྒོས་ཐང་ཆེན་གྲུ་གསུམ་དེ།
དམ་ཉམ་ཕུང་པོ་གནོན་ས་རེད།
ང་འདྲ་ང་ངོ་མ་ཤེས་ན།
268



བ
།
དཔའ་ཚ་ཞང་འདན་མ་བྱང་ཁྲ་ཟེར།
གེ་སར་རྒྱལ་པོའི་གུང་བློན་ཡིན། །
ཕར་འགྲོ་དམག་གི་རུ་སྔོན་ཡིན། ，
ཁས་ལེན་སྟག་མོ་ངར་མི་ཡིན། །
དཔའ་ངར་ཕྱི་ཆད་མེད་མི་ཡིན། །
ཚུར་ཡོང་དམག་གི་རུ་མཇུག་ཡིན། །
རུ་མཇུག་དམག་གི་སྒོ་མོ་ཡིན།
ནམ་མཁར་རལ་ཤན་འདེབས་མི་ཡིན།
རླུང་ཟེར་མ་ལག་གིས་ལོན་མི་ཡིན།
ས་གཞི་འདམ་ལྟར་བརྫི་མི་ཡིན།
རི་རབ་འབེན་ལ་འཇོག་མི་ཡིན།
བུ་ང་འདྲ་གོང་ལ་ལྷ་དབང་གདའ།
འཐབ་ཡ་གཤིན་རྗེ་ཆོས་རྒྱལ་གདའ། །
འཛིང་ཡ་ཕོ་འདྲེ་ཀླུ་བཙན་གདའ། །
རྩོད་ཡ་ས་ཐམ་རྒྱལ་པོ་གདའ། །
དེ་མིན་སུ་ཡང་ཡོད་སྣང་མེད།
དེ་ཚོ་དཔེ་དོན་ཡིན་ལུགས་རེད།
ད་རེས་ཐུག་པའི་མི་སྔོན་སྐྱ།
ཁ་སང་བུ་ལ་ནོར་ཡ་མེད།
དཔྱད་ན་དམ་ཉམ་ཀླུ་མགོན་འདྲ།
ཁྱོད་དང་ང་གཉིས་དུས་འཛོམས་འདི།
མང་པོའི་ནང་ནས་བསྐོས་ལེ་རེད།།
གཏམ་པ་མེད་དེ་འགྲིག་ལེ་རེད།
_f69



བོས་དང་ཨ་གཉིས་འཛོམས་ལེ་རེད།
དེ་རིང་འདན་མ་གཤིན་རྗེའི་བུ།
གཤིན་རྗེ་ང་ལ་ཐུག་ལེ་རེད།།
རྨ་ཁམས་གླིང་ཡུལ་རྒྱལ་བློན་ལ།
གོང་མ་ལྷ་ནས་དམ་ཚིགས་ཉམས།
བར་མ་མི་ནས་ཁ་ཆད་བསྒོས། །
དེ་རིང་ཐུག་པ་སྤྲོ་ལུགས་ལ།
དམ་ཉམ་གདུག་པའི་ཇག་རྐུན་ཁྱོད། །
དེ་སྔ་ཉི་མ་ཕན་ཆོད་ལ།
གླིང་དཀར་ལྷ་ལུང་འདྲེ་ལག་བརྐྱངས།
ཕ་སྤྱི་དཔོན་གནས་སྐོར་ཕེབས་པའི་ཤུལ།
གཞིས་རྒྱུ་ནོར་ལོངས་སྤྱོད་ཁྱོད་ཀྱིས་འཕྲོག་
དེ་རྗེས་རྟ་ཁྱུ་ཇག་ལ་བཅད།
ཁ་སང་མུ་པའི་བུ་གཅེས་ཁྱེར། །
བློ་བསམ་བསྐོར་ན་ཞེ་སྡང་འཁྲུག་
ཟ་ཆེ་ན་རྒུན་འབྲུམ་མཆིན་ཁ་ན། །
རྒྱུག་ཆེ་ན་རྐང་པའི་ལོང་ཤ་འདར། །
གཤིས་ངན་ན་ཕ་མ་བུ་སྲིང་འགྲས།
རྩུབ་ཆེ་ན་ཡུལ་དཔོན་འབད་ཀྱིས་གསོད།
དཔེ་ཟེར་སྲོལ་བདེན་སྲོལ་གཉིས་ཀ་རེད། །
གཅན་སྤྱང་ཤ་བཟན་ཨར་ཇག་ལ།
མི་འཇིག་སྲོག་གི་སྐྱབས་སྦྱིན་བྲལ། །
བསད་ན་ཡངས་པའི་རྒྱལ་ཁམས་བདེ།
270



གདོལ་པ་ཀླུ་དང་ནག་ཕྱོགས་བདུད།
སྙིང་རྗེས་སྐྱོབ་པའི་གནས་མ་ཡིན།
བསྒྲལ་ན་ཡུལ་ཁམས་འདུག་བྱུས་བདེ།
སྤུན་བསད་བཤན་པ་མཛེ་ཅན་གཉིས།
གཉེན་དང་ཉེ་བའི་འདུན་པ་མེད།
རྣམ་སྨིན་ཁུར་ན་རང་སེམས་བདེ།
དཔེ་དོན་དེ་ཚོ་ཁྲིག་ཁྲིག་རེད།
དེ་རིང་དཔའ་རྟགས་མདའ་ལ་འགྲན།
གཡོན་གཟིག་ཤུབས་ནང་ནས་གཞུ་གཅིག་ལེན།
གཞུ་མོ་ར་གཞུ་འཁྱིལ་ཅན་ལེན།
གཡས་སྟག་དོང་ནང་ནས་མདའ་གཅིག་ལེན།
མདའ་མོ་གསེར་ལྟོང་དགྲ་འདུལ་ལེན།
གཞུ་ཡར་མཆོག་རྒྱུད་ནས་གཡུ་འབྲུག་ལྡིར།
མ་མཆོག་རྒྱུད་ནས་གློག་ལྕེ་འཁྱུག
མདེའུའི་རྩེ་ནས་ཚ་ཚ་འཕྲོ། །
མཐེབ་རྩལ་དཔུང་པས་བརྒྱུངས་པའི་དུས།
གླག་ནག་ཟན་ལ་འཇུམ་པ་འདྲ།
དམིགས་པའི་འབེན་ལ་ཐེབས་པའི་དུས། །
བྲག་ལ་ཐོག་དམར་འབབ་པ་འདྲ།
ཁྱོད་ཨ་བ་རེ་ལ་སྙིང་རེ་རྗེ།
གེ་སར་དགྲ་ལྷ་ཝེར་མའི་ཚོགས།།
ཀླུ་གདོལ་པའི་སྐྱེ་རྒྱུད་རྩད་ནས་ཆོད།
དཀར་ཕྱོགས་བསྟན་པ་དགུང་ལ་བསྟོད། །
271



ཁྱོད་བདུད་ནག་ཡིད་ལ་དེ་ལྟར་ཞོག
ཅེས་ གླུ་དེ་ལྟར་བླངས་ནས་མདའ་དེ་ སྤྲིངས་ པས་ ཁོས་ གླུ་ ལ་
དཔྱད་དེ་ གླུ་ལན་ཞིག་སྤྲད་དེ་དཔའ་དེ་བྱས་ གྲགས་ པ་ཞིག་བྱ་་་་
བསམས་ནས་ཡོད་པས་མདའ་དེ་དགྲ་བླ་ཝེར་མའི་མཐུས་མེ་ལྕེས་བར་
སྣང་ཁེངས་ཏེ་ཡ་ཐོད་རྫི་སྨིན་བར་ལ་ཐེབས་ཏེ་ཀ་ལི་རྨོག་དང་བཅས་
པ་ཕ་ཚད་དུ་འཕངས་ཏེ་ཕུང་པོ་རྟ་ལས་ལྷུང་བ་དང་ལྷན་སྣང་ངུས་
འཕྲུལ་གྱི་བདུད་རྟ་ལ་རལ་ཤན་བརྒྱབས་པས་ལོང་གི་ནང་ཁྲོལ་སར་
ལྷུངས་ཏེ་འགྲིལ་བ་དང་ཐམས་ཅད་ཀྱིས་ཀི་བསྭོ་བཏབ། ཕུང་པོ་
སར་འགྲིལ་ཡང་ཁོ་ཀླུ་བདུད་ཀྱི་བུ་དངོས་ཡིན་པས་དབུགས་རྒྱུན་མ་
ཆད་པར་ཀླུ་བདུད་ཀྱིས་གྲོགས་བྱས་ན་སྦྲུལ་ནག་ཤིན་ཏུ་ཆེ་བ་ཞིག་ལ་
གྱུར་ནས་འགུལ་འགུལ་ཤིག་ཤིག་བྱས་བྱུང་བ་དང་། སྐྱེས་མཆོག་
སེང་ཆེན་དེ་ཉིད་ཀྱིས་དགྲ་ལྷའི་གོ་ མཆོན་སྣ་དགུ་སྐུ་ལ་བཞེས་ནས་
འདོ་རྗེ་རྐྱང་རྒོད་འཕེལ་པོ་ཆིབས་ཏེ་དེ་མ་ ཐག་དེར་ ཕེབས་ནས་་་
བདུད་ཕུང་སྦྲུལ་དུ་གྱུར་པའི་ལུས་དེ་འདམ་རྫབ་ལྟར་བརྫིས་ནས་ཉམ་
པ་བདུད་སྡེ་མི་དར་བའི་ཐུགས་བསྐྱེད་སྨོན་ལམ་ཡང་དག་པ་མཛད།
དེ་ནས་དམར་པོ་བཙན་སྐྱ་འབུམ་ཐུབ་དང་། ཤེད་ཆེན་འགྲན་གྱི་
ཡ་མེད་གཉིས་སྙིང་བཏོན་པ་ལྟར་སྡུག་བསྔལ་དང་ང་རྒྱལ་དྲག་ཏུ་
འཁྲུག་སྟེ་འཆི་བ་སྲོག་ལ་ལྟོས་མེད་ཀྱིས་རལ་གྲི་འཕྱར་ཏེ་བྱུང་ནས་
ཁོང་དཔའ་རྟུལ་རྣམས་དང་གྲི་ཁ་ཡུན་རིང་ཙམ་འགྲན་ཡང་ཕན་ཚུན་
སུ་ལའང་གནོད་མ་ཐུབ། དཔའ་རྟུལ་ གྱི་རོགས་ སུ་ རྒྱལ་ མཆོག་་་་
ཐུགས་ཀྱི་ སྤྲུལ་ པ་དང་དགྲ་ལྷ་གཉན་ སྟག་ གི་ སྤྲུལ་པ་མི་དཀར་རྟ་་
དཀར་དང་མི་དམར་རྟ་དམར་གཉིས་ཀྱིས་གྲི་མདུང་དུ་མ་བཏབ་པས་
ཁོ་ཅག་གི་ལུས་ཕྱི་མ་རྨས་ཀྱང་ནང་གི་རུས་ཆེན་བཅད་སོང་སྙམ་པ་
272



，
བྱུང་ནས་ཕྱི་བྲོས་བྱེད་དགོས་བྱུང་། བྱང་ཕྱོགས་ནས་འབུམ་པའི་རྒྱ་
ཚ་ཞལ་དཀར་དང་།་སེང་ཨ་དོམ་ཡི་སྤྱང་ཀི། གཟིག་འཕེན་དར་
གྱི་ཐིག་ལེ། སྟག་རོང་ཉ་ཚ་ཨ་བརྟན་བཅས་ཀྱིས་ཀི་ཤར་འབྲུག་སྒྲ་
གྲགས་པ་ལྟར་བྱས་ཏེ་ སྒར་ནང་དུ་ ཐེ་ཚོམ་མེད་པར་མཆོངས་ཏེ་་་་
དམག་བྱ་འཕྲུ་ཅན་སུམ་ཅུ་ཙམ་བཅོམ་པ་དང༌། མི་ཉག་ གཡུ་རྩེ་
རྒྱལ་པོ་དེ་མི་སྔོན་གོ་མཚོན་སྔོན་པོ་གཡུ་ཡི་ རལ་པ་ཉིལ་ལེ། གོ་
མཚོན་ལ་དུག་གི་རླངས་པ་ཐུལ་ལེ། རྟ་ནག་འ བྲོང་འདུ ར་རླུང་
གཤོག་ལ་བཞོན་ཏེ་ནག་པོ་སྟོང་བདུད་ལན་མེད་དང༌། སེར་པོ་མི་
རྒོད་ཡ་མེད། བེ་ཐུལ་འཆི་བདག་ནག་པོ་བཅས་སྲོག་གཅོད་སྟོང་
ཐུབ་དགུས་བསྐོར་ནས། དཔའ་རྒྱ་ཚའི་གདོང་དེར་རྟ་ཁ་བཀག་སྟེ་
དཔའ་ཧང་པའི་ངང་ནས་གླུ་འདི་ལྟར་བླངས་སོ།
གླུ་ཨ་ལུ་འུ་ན་ཐ་ལུ་རེད།
ཐ་ལུ་འུ་ན་ལ་ལུ་རེད། །
འུ་ན་ལ་ལུ་ངག་གླུ་རེད། །
མུན་པ་ནག་པོ་དངས་མེད་ནས།
བདུད་རྒྱལ་སྲོག་གཅོད་ཤ་ཟ་འབུམ།
ད་རེས་བདུད་རྒྱལ་གྲོགས་ལ་བྱོན། །
རྣོན་པོའི་མཚོན་གྱི་སོ་ཁ་ཕྱུང་།
ད པ་སྲོག་ཆོད་ལ་དགྲ་དབུགས་སྡུས།
ཐེའུ་རངས་དཀར་ནག་ཁྲ་གསུམ་མཁྱེན།
རང་ཆུས་བསྟན་པ་མི་ནུབ་ཤོག །
ས་འདི་ཟི་མའི་རོང་སྨད་རེད། །
ང་འདྲ་ང་ངོ་མ་ཤེས་ན།
273



ཤར་མི་ཉག་ཡུལ་གྱི་ཤེད་རྒྱལ་ཡིན།
གཅན་སྡེར་ཆགས་ནང་གི་སེང་གི་ཡིན།
བྱ་གཤོག་ཐོགས་ནང་གི་མཁའ་ལྡིང་ཡིན།
ཆབ་ཆུ་གནས་ནང་གི་ཆུ་སྲིན་ཡིན།
མི་བརྒྱ་བརྒྱའི་ནང་གི་དཔའ་རྒོད་ཡིན།
ཡང་རྒོད་དཔེ་ལ་འགྲན་ས་ཡིན། །
ཨེ་རེད་མི་རེད་ད་རེད་གསལ། །
གླིང་ཁྲབ་གྱོན་ནང་གི་བུ་མོའི་ངོ༌།
གནའ་མི་བོད་ཀྱི་གཏམ་དཔེ་ལ།
མཚོན་ཞ་ནེའི་མདོག་ལ་རྣོ་ཆོད་མེད།
རྟ་སྲེ་མོང་ངོ་ལ་བང་ཤུགས་མེད།
སྨན་ཁྲ་གོར་མ་ལ་གཞི་བརླིང་མེད།
བུ་བུ་མོ་ངོ་ལ་དཔའ་སྙིང་མེད།
ཟེར་ཡང་ཟེར་ལ་བདེན་ཡང་བདེན།
གླིང་དཔའ་རྟུལ་ཟེར་བའི་ཕོ་ཁྲམ་ཁྱུ།
དེ་སྔ་ཉི་མ་ཡན་ཆོད་ལ།
སྡེ་འབངས་ཀུན་གྱིས་གཙུག་ན་ཁུར།
དྲིན་ཅན་ཕ་མས་གཅེས་པར་བསྐྱངས།
ངན་ལོབ་རང་སྣང་ཧམ་པ་དེ།
གཞན་མའི་བུ་ལ་འགྲོ་ལེ་མིན། །
ལུང་ཆུང་ནང་གི་དཔོན་ཆུང་དེ།
དཔའ་མདོག་ངན་ཤེད་ནང་ལ་བྱེད།
ཕོ་རྒོད་མིག་གིས་མ་མཐོང་འདུག
274



ཨེ་འདུག་དེ་རིང་ལྟད་མོ་ལྟོས། ་
གཞུ་མཆོག་དཀར་ཤུབས་ནས་ཕྱུང་བསམ་མེད། །
མདའ་ཉག་ཕྲན་གྲལ་ར་བཤིག་ལེ་མིན། །
མདུང་ཁྲ་རིང་ཤུབས་ནས་ཕྱུང་ལེ་མིན།།
གྲི་གུ་ཟིའི་དཔའ་ལུང་ཅི་ལ་འཇུ། །
དེ་རིང་དཔའ་རྟགས་དཔུང་ལ་འགྲན།
ཛ་རེ་བཟུང་ནས་ས་ལ་རྡེབ། །
གླིང་ཁྲག་གོར་མོ་རྡོ་ཡིས་ཐུང་།
ལྟད་མོ་ཨ་སྔོན་དགུང་གིས་ལྟོས།
ཁ་ཆེམས་དོག་མོ་ལ་ས་ལ་ཞོག །
མི་དེ་གྲགས་ཏོག་ཐུས་མ་བྱས་ན།
ང་རྒྱལ་པོ་སྐྱེས་དང་མ་སྐྱེས་འདྲ།
ཅེས་གླུ་འདི་ལྟར་བླངས་ནས་ཉེ་བཅར་གྱིས་རླུང་སྦུད་པ་ལྟར་
དཔའ་རྒྱ་ཚའི་ཐོག་ཏུ་བྱུང་བ་དང༌། རྒྱ་ཚ་ནི་གླུ་ལེན་ལོང་ཁོམ་མ་
བྱུང་བར་ཡ་ཟི་ལན་གསུམ་བཏབ་ཀྱང་། འདུལ་སྐལ་མེད་སྟབས་གོ་
ཁྲབ་བཅད་པ་ལས་མ་ཐུབ། ཁོས་སྦར་མོ་ལྡེང་སྟེ་རྒྱ་ཚའི་ ཐང་རྩ་
ནས་བསྡུས་ཏེ་མི་རྟ་ཕྲལ་ བ་དང་ལྷན་གེ་སར་ཁོང་དང་དགྲ་ ལྷའི་་
གཉན་ སྟག་གཉིས་ཀྱིས་གཡུ་རྩེ་རྒྱལ་པོའི་ལག་ གཡས་ གཡོན་ནས་་་
འཆང་ཞིང་ཕར་ཚུར་འཐེན་པས་རྒྱ་ཚ་ཤོར། ཁོ་རྟ་ལས་ལྷུང༌། རྒྱ་
ཚས་དེ་མ་ཐག་བདུད་རྒྱལ་ལ་རྡོག་ཐོ་བསྣུན་བཞིན་རྨོག་དཀར་གྱི་
མར་གཤམ་ན་གཡུ་མདོག་སྣ་ཚོགས་ཀྱི་རལ་པ་བཅོ་བརྒྱད་ཡོད་པ་དེ་
བཏོགས་ནས་སྔོ་ཐ་རེ་བཏང་བ་དང་བདུད་རྒྱལ་དེ་ཉིད་འདུལ་བའི་
དུས་ལ་མ་བབ་པས་འོད་དམར་པོ་ཞིག་ལ་གྱུར་ནས་ཤོར། རྟ་དེ་རྒྱ་
275



ཚས་གྲི་བརྒྱབ་ནས་བསད། ད་དུང་དེའི་གཡས་ཟུར་ནས་སེར་པོ་མི་
རྒོད་ཡ་མེད་དེས་དཔའ་ལའི་གདོང་བཀག་ནས་འཕྲུལ་མདུང་ཀླད་ལ་
བསྐོར་ཏེ་ཀླུ་འདི་ལྟར་བླངས་པར་གདའོ།
གླུ་འོ་ན་ཨ་ལུ་ཐུ་ལུ་རེད། །
ཐ་ལུ་ངག་གི་འགུགས་ལུགས་རེད། །
ཐེའུ་རངས་དཀར་ནག་ཁྲ་གསུམ་མཁྱེན།
ཉམ་པ་བཙུན་གཟུགས་ཞྭ་སེར་ཅན། །
མི་རྒོད་བུ་ལ་སྡོང་གྲོགས་མཛོད། །
ས་འདི་ཟི་རོང་བྱང་ཐང་རེད།
བརྒྱ་ཡར་མར་འགྲོ་བའི་མགྲོན་ལམ་རེད།
ང་འདྲ་ང་ངོ་མ་ཤེས་ན། །
ཨ་མ་གཅིག་གི་བུ་རྒྱུད་ལ།
སྒོ་ངའི་ནང་ནས་རྡོལ་ལེ་རེད།
ང་རང་རྒྱལ་པོའི་བུ་རྒྱུད་ལ། །
སེར་པོ་མི་རྒོད་ཡ་མེད་ཟེར། ་
སེར་པོ་སྒོ་ངའི་རང་མདོག་སེར། ་
མི་རྒོད་ཡ་མེད་རང་མིང་རེད།
བརྒྱ་བརྒྱའི་ནང་ནས་ཁེར་རྒོད་ཡིན།
སྟོང་སྟོང་ནང་ནས་ཡང་རྒོད་ཡིན།
རང་ཆེ་མིན་ཏེ་ཡིན་ལུགས་རེད། །
ད་རེས་ཐུག་པའི་དཔའ་རྟུལ་དཔུང་།
ཤི་འདོད་དེ་ཙམ་མ་བྲེལ་དང་།
ཁ་ཚིག་གསུམ་མཚམས་ནས་ཨ་ལན་ཡོད།
276



རྟ་འབྲོང་འདུར་ཡོད་པས་ཡོང་ལེ་མིན།
རྟ་ཕོ་ཆེན་རླུང་གཅོད་སུམ་ཅུ་ཡོད།
མི་སྐད་གོ་བའི་རྟ་དགུ་ཡོད། །
རྒྱལ་པོ་རྟ་ཡིས་བཤོལ་ས་མེད།
དབུ་སྐྲ་གཡུ་ཡི་རལ་པ་དེ།།
དེ་རིང་མེད་ཀྱང་རིམ་གྱིས་ཚར། །
རྒྱལ་པོའི་གཡུ་རལ་ཕང་པ་མེད།
ཁྱོད་ཐུབ་བསམ་ཡོད་དེ་ཅི་ལ་ཐུབ།
སྐྱེ་འགྲོ་ཟས་སུ་ཟ་མི་ལ། །
གླུ་བཙན་རྒྱལ་གྱི་བདེ་རྩལ་དགོས།
འཛམ་གླིང་གྲགས་པས་ཁྱབ་མི་ལ།
འཇང་གི་ས་ཐམ་རྒྱལ་འདྲ་དགོས།
དཔའ་རྒོད་དཔུང་པས་འདུལ་མི་ལ།
མི་ཉག་གཡུ་རྩེ་རྒྱལ་འདྲ་དགོས། །
ཁྱོད་སྡར་མའི་དཔུང་ལ་སྙིང་རེ་རྗེ།
རང་སྣང་མཐོ་བ་ཚེ་རེ་ར།
སྐྱིད་ཉི་མའི་གོང་ལ་ཡོད་སྣང་ཤར། །
རྟུག་རིལ་གསེར་ཕྱེ་ཡིན་སྣང་ཤར།
ཐན་གྱི་པུ་ཤུད་ཁྲ་མོ་དེས།
དར་འཕྲུ་འཇའ་ལས་མཛེས་སྣང་དང་།
སྐད་དྲུག་འགྱུར་དབུ་ནག་ཁྱབ་སྣང་ཤར། .
ཞེའུ་ཁྱི་ཡི་དཔའ་རྔམ་དེས།
མཆེ་བཞི་སྟག་ལས་རྔམ་སྣང་དང༌། །
277



ངར་སྒྲས་ས་གསུམ་གཡོ་སྣང་ཤར།
གླིང་སྡུག་ཕོ་འཁྱམ་སྣང་བ་ལ། །
ཕོ་རྒོད་ཁྱོད་གོང་མེད་སྣང་དང་།
མཐོང་ཚད་དབང་དུ་བསྡུ་སྣང་ཤར།
བློ་བསམ་བསྐོར་ན་གདོང་པ་ཚ།
ཡང་དགོས་མི་དཀར་རྟ་དཀར་ཅན།།
རང་འདོད་སོག་འགུལ་ཤིག་སེ་ཤིག་
མི་འཇིགས་རྐན་སྒྲ་ཐག་སེ་ཐག
རྟ་རྒྱུག་འདོད་ཁ་སྐོར་འཁྱིལ་ལི་ལི།
གྲི་གཡུག་འདོད་དཔའ་ལུང་ཐམ་སེ་ཐམ།
ཕོ་ངར་མདོག་ཅན་དེ་ཚུར་ཚུར་བུད།
དཔའ་རྟགས་ཁྲ་རིང་མདུང་ལ་འགྲན། །
སྦྲུལ་ནག་དུག་ལྕེ་ངར་མ་འདི།
དགའ་རབ་དབང་ཕྱུག་བླ་ལྕགས་ལ། །
བདུད་ཧ་རི་ནག་པོས་འཕྲུལ་རྡུང་བྱས།
རྩེ་མོ་གཅིག་ལ་གཤོང་ཟོར་བཞི།
ཟོར་ཟོར་ཤ་ཟ་ངར་མ་ཡིན།
གཤོང་གཤོང་ཁྲག་ཐུང་ངར་མ་ཡིན། །
མདུང་ཡུ་ལྕགས་སྐུད་དཔའ་རོགས་བྱས།
ཞགས་ལ་ཨ་ལོང་འཕྲུལ་ལྡིང་བཏགས།
མི་རྒོད་དཔུང་པས་ཤེད་སྐོར་བྱེད།
དེ་རིང་ཁྱོད་ལ་ཧོ་མ་ཡ།
དར་དཀར་རླུང་གིས་བསྐྱེལ་འདྲ་ཞིག
278



མ་བྱས་དཔའ་བོ་མིན་རྟགས་གྱིས། །
ཁྱོད་ཚོའི་ཡིད་ལ་དེ་ལྟར་ཞོག
ཅེས་ གླུ་དེ་ལྟར་བླངས་ནས་འཕྲུལ་མདུང་དེ་ཀླད་ནས་ལན་་་
གསུམ་བསྐོར་ཏེ་སེང་སྟག་ལ་ལན་གསུམ་འཕུལ་ཀྱང་རྡོ་རྗེའི་གོ་ཁྲབ་
དང་སྲུང་བས་བརྟན་ཏེ་བྱང་བུ་ ཐ་ རེ་ གཏོར་ བ་ ལས་ ཅི་ མ་ གནོད།
སེང་ སྟག་གིས་ རལ་གྲི་ཤུབས་ནས་ཕྱུང་ཏེ་ལན་གཅིག་གཡུག་ པས་
འཕྲུལ་མདུང་དུམ་མེར་བཅད་དེ་ན་རེ། ཕོ་ལས་ཟད་ཉམ་པ་རྒྱལ་
པོའི་བུ། དཔའ་རྒོད་པོ་ཡིན་ཚེ་གླུ་ལ་ཉོན་ཟེར་ནས་ གླུ་འདི་ལྟར་
བླངས་སོ། །
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད།
ལ་ལ་ངག་གི་འགུགས་ལུགས་རེད།།
དགྲ་ལྷ་ཝེར་མ་ལྷ་གཉན་གླུ།
ཟོ་དོར་རྨ་གཉན་སྤོམ་ར་སོགས།
འབྲལ་མེད་མགོན་ཞིང་སྲུང་སྐྱོབ་མཛོད།
ས་འདི་བྱང་ཐང་ན་བའི་ལྗོངས།
ཁྱི་སྤྱང་མཆེ་བ་གཙིགས་ས་རེད།
མ་ཉམ་ཁྱི་ཤི་སྤྱང་ལུས་ས།
ང་འདྲ་ང་ངོ་མ་ཤེས་ན།
གེ་སར་རྒྱལ་པོའི་མདུན་བློན་ལ།
སེང་ཨ་དོམ་མི་ཡི་སྤྱང་ཀི་ཟེར།
སྤྱང་དར་མ་འདྲ་བའི་ལུས་རྩལ་དེས།
279



བདུད་སྡང་དགྲ་ལུག་ཁྱུ་དཀྲུག་དཀྲུག་ཡིན།
མཚོན་ལེབ་ཆེན་མི་ཡི་བཤའ་གྲི་ཟེར། །
གཡུག་ཚར་ན་གནམ་ལྕག་ལན་མེད་ཡིན།
རྟ་སྟོང་རི་ནོར་གྱི་བང་མཛོད་དེ།
བང་བཏང་ན་ཟེར་མ་རླུང་ཡང་ཟིན། །
དགྲ་འཆི་བདག་ཡིན་ཡང་གཏོང་བསམ་མེད།
ཁྱོད་དེ་རིང་ཐུག་ས་མ་ལོ་གདའ།
དམ་ཉམ་སྨོན་ལོག་རྒྱལ་པོའི་བུ།
སངས་རྒྱས་ཆོས་ལ་ལྟ་བ་ལོག
ཚད་ལྡན་བླ་མའི་སྐུ་ལ་བསྡོས། །
དམ་ཆོས་བསྣུབ་ཅིང་དགེ་འདུན་བཀྲོངས།
འགྲོ་བ་སེམས་ཅན་སྡུག་ལ་གཏད།
ཕོ་ཁྱོད་འདྲས་བྱེད་བྱེད་སུ་ཡིས་བྱེད།།
དེ་རིང་རང་བྱས་རང་ལ་སྨིན། །
ནག་པོ་བདུད་ཀྱི་ཁ་གནོན་ལ། །
གེ་སར་རྒྱལ་པོ་ལྷ་ནས་བསྐོས།
ཀླུ་བཙན་ཐོད་མདའ་སྤྲད་རྒྱུ་ཡིན།
བདུད་ཡུལ་ཆོས་ལ་བསྒྱུར་རྒྱུ་ཡིན། །
གུར་དཀར་གཉའ་སྒ་སྤྲད་རྒྱུ་ཡིན། །
ཧོར་སེར་སྟོངས་ལ་བསྒྱུར་རྒྱུ་ཡིན།
ས་ཐམ་བདུད་རྒན་བསྒྲལ་རྒྱུ་ཡིན།
འཇང་ས་དབང་དུ་བསྡུ་རྒྱུ་ཡིན།
འཛམ་གླིང་བདུད་རིགས་མ་ལུས་རྣམས། །
280



བསྒྲལ་ནས་དབང་དུ་འདུ་རྒྱུ་ཡིན། །
གཡང་གི་གཏེར་རྫོང་འབེབས་རྒྱུ་ཡིན།
མི་ཉག་གཡུ་རྩེ་རྒྱལ་པོ་དེའི། །
གཞན་ལ་མེད་པའི་གཡུ་རལ་དེ།
མ་ཤི་གསོན་ཐོག་བྱ་རྒྱུ་ཡིན། །
བརྙས་པའི་ནང་གི་ཡང་བརྙས་ཡིན།
མགོ་རིལ་ལེ་ས་ལ་འཕེན་རྒྱུ་ཡིན།
དེ་རེས་ཁྲ་མོ་མིག་གིས་ལྟོས།
ཁྱོད་ཀྱང་མི་སྡོད་འཆི་རན་ཡིན།
ངོ་ཆེན་རྒྱུ་ཡིས་བསླུ་ས་མེད། །
ཨེ་རེད་ད་རེས་ལྟོས་དང་གསལ། །
སྐྱེ་ས་ཚར་ས་ན་ས་གསུམ།
འཇིག་རྟེན་ལས་ལ་གང་བསྐོས་རེད།
འགྱོད་པ་ལས་ཀྱི་ཐ་མ་རེད།
ལག་ན་བཟུང་བའི་ལེབ་ཆེན་གྱི།
ལེགས་པའི་ཡོན་ཏན་བརྒྱ་ཁ་འཛོམས།
གཡུག་ན་ཁྲོ་ཆུའི་ཕ་ཝང་འབྲེག
མི་ཆོད་བསམ་པ་སེམས་ལ་མེད། །
མདོ་གླིང་བསྟན་པའི་སྲུང་མ་རྣམས། །
རྣོན་པོ་རལ་གྲིའི་སོ་ཁ་འཚོས།
ཉམ་པའི་དགྲ་བོ་ཁྱོད་ལ་ཡ། །
ཅེས་གླུ་མཇུག་རྫོགས་མ་ཐག་གྲི་གཅིག་གཡུག་པས་དགྲ་ལྷ་ཝེར་
མས་སོ་ཁ་འཚོས་ཏེ་ཕྲག་གཡོན་པའི་གོང་ནས་གཡས་པའི་མཆན་འོག་
281



བར་བཅད་དེ་སར་ལྷུང་བ་དང་འདོ་བ་རག་པ་གསེར་མིག་དེ་ཐལ་
ཚུབ་ཕ་ལེར་ཕུང་པོའི་སྨད་ཆ་འདྲུད་དེ་སྒར་གྱི་གཡས་ནས་གཡོན་དུ་
ཤོར། བེ་ཐུལ་འཆི་བདག་དང་སྲོག་གཅོད་སྟོང་ཐུབ་རྣམས་ཀྱིས་
འཆི་བ་སྲོག་ལ་ལྟོས་མེད་ཀྱིས་མདའ་གྲི་མདུང་གང་འཁྱོལ་གྱིས་ལན་
བཏབ་ཅིང་དཔའ་རྟུལ་རྣམས་དང་ཡུན་ཙམ་འཁྲུག་པ་ན། བེ་ཐུལ་
འཆི་བདག་ནས་ གླིང་ གི་ནོར་བུ་དཔའ་ཡག་ལ་མདུང་བརྒྱབ་ནས་
བསྒྲུངས་པ་དང་ཉ་ཚས་གྲི་བརྒྱབ་ནས་བེ་ཐུལ་འཆི་བདག་དང་སྟོང་
ཐུབ་ཡན་རྐུན། རྩེ་ལེ་གསུམ་དུས་གཅིག་ཏུ་བསད་ཅིང༌། དམག་
ཧྲག་བསྡུས་ལྔ་བཅུ་སྐོར་བསད་ནས་དམག་སྒར་ཕྱོགས་བཞིར་གཏོར་
ཏེ་གླིང་པས་དཔའ་ཚོད་བཟུང༌། རྒྱལ་མཆོག་དམ་པས་གླིང་དམག་
རྣམས་སྲུང་བའི་གུར་དུ་བཙུད་དེ་རྒྱལ་བློན་རྣམས་ཕར་ཙམ་ཕེབས་པ་
དང༌། ཡང་གཡུ་རྩེ་རྒྱལ་པོ་དང་ཉམ་པའི་བུ་གཞི། ་སྟོང་ཐུབ་བློན་
ལྔ་བཅས་ཐོག་ཟེར་འཚུབ་པ་ལྟར་རྗེས་འདེད་དུ་སོང་ཞིང་། དཔའ་
རྟུལ་རྣམས་ཚུར་ རྟ་ ཁ་བསྐོར་བ་དང༌། གཡུ་རྩེ་རྒྱལ་པོས་གཡུ་་་
ཞགས་བྱ་འཛིན་དེ་ཀླད་ལ་འཕྱར་བཞིན་ཕོ་བདུད་ཀྱི་རྔམ་གཟུགས་ལ་
སྡིག་པའི་ན་བུན་འཐུལ་ལེའི་ངང་གླུ་འདི་ལྟར་བླངས་པར་གདའོ།
གླུ་འུ་ན་ཨ་ལུ་ཐ་ལུ་རེད་ན་འོ་འོ།
ཐ་ལུ་འུ་ན་ལ་ལུ་རེ་ན་འོ་འོ།
ལ་ལུ་ངག་གི་འགུགས་ལུགས་རེད་ན་འོ་འོ།
ལྷན་གཅིག་སྐྱེས་པའི་བདུད་ལྷ་མཁྱེན་ནོ་འོ་འོ།
ཡུལ་ལ་གནས་པའི་གཞི་བདག་མཁྱེན།།
ནག་པོ་བདུད་ཀྱི་ལྷ་སྲུང་རྣམས། །
རླུང་ལྟར་མ་དལ་ཆས་ལ་ཤོག
282



སྐྱེན་པའི་ཞགས་ཁ་འཚོ་རོགས་གྱིས།
ས་འདི་ས་ངོ་མ་ཤེས་ན།
དཔའ་མེད་ལ་བྲོས་བྱེད་ས་རེད།
ཕ་རྒོད་ཨམ་གཙིགས་བསྡམ་ས་རེད།
ང་འདྲ་ང་ངོ་མ་ཤེས་ན།།
ཕོ་རྒོད་ཡིན་རྒྱུའི་བུ་དེ་ཡིན།
སྒོས་དགྲ་གླིང་ལ་ཐུག་ལེ་རེད།
ཕར་ཕར་བྲོས་ན་ཕོ་བླ་ཚོང་།
གླིང་སྡུག་ནང་གི་བུ་མོ་རེད། །
བུ་མོ་འཕང་ཆ་འཁུར་མི་རེད།
ད་རེས་དམག་གི་ཁ་སྔོན་ནས།
བུ་གཅེས་དབང་ཐང་རྫོགས་ཞན་འདྲ།
མི་རྒོད་མདའ་སྨྱུག་སིལ་མ་ཡིན།།
དཔའ་རྒོད་གཟའ་རྒོད་འགྲིམ་འ གྲིམ་ཡིན།
རུ་རྟིང་གནོན་པའི་རྟ་རྐྱང་སྐྱ།
མཐོ་འདོད་ཕོ་གསར་ཨོ་ཟོབ་ཅན།
རྟ་གསར་འགྲོ་འདོད་ཁ་སྐོར་ཅན། ，
དཔྱད་ན་མ་ངན་ཇོ་རུ་འདྲ། །
ད་རེས་ཐུག་པ་ཡིད་སེམས་སྤྲོ།
སྒུག་མ་དགོས་བདུད་ལྷས་བཀུག་ལུགས་ལ།
ཕོ་གསར་རང་སྣང་ཆེ་ལེ་དེ།
ཆག་སྒོ་རང་གིས་ཉོ་མི་རེད།
འཕྲུལ་དང་བཀྲ་གླགས་རྒྱལ་ཁམས་ཕུང་། །
283



ནང་ཚོ་དྲུག་གཉེན་གྱི་གཉའ་གནོན་བྱེད།
མེད་ན་ཕྱི་ནང་འདུག་ཚོད་བདེ།
ད་རེས་གསོན་ལ་བཞག་བསམ་མེད། །
དཔེ་ན་འདྲ་མ་ཨེ་འདྲ་གདའ། །
ཉི་ཟླ་འོད་མདངས་གསལ་བསམ་སྟེ།
སྒྲ་གཅན་ཁྱབ་འཇུག་འཕྲད་ཉིན་མོ།
འོད་འཁྱིལ་ལེའི་མིང་དེ་སྟོང་པ་རེད།
དུག་སྦྲུལ་རྔམ་འཇིགས་ཆེ་བསམ་སྟེ།
རི་རབ་བྱ་རྒྱལ་འཕྲད་ཉིན་མོ།
ལུས་རྔམ་འཇིགས་དུག་རླངས་སྟོང་པ་རེད།
ཆུ་གནས་ཟ་བར་ཆུ་སྲིན་རྔམ། །
དཀར་དུང་ཕྲུག་གདོང་དང་འཕྲད་ཉིན་མོ།
ལུས་ཆེ་བའི་རྔམ་འཇིགས་སྟོང་པ་རེད།
སྐྱེ་འགྲོ་ཕུང་བའི་ཇོ་རུ་བུ། །
གཡུ་རྩེ་རྒྱལ་དང་འཕྲད་པའི་དུས། །
མིང་སྙན་གྲགས་ཆེ་ལེ་སྟོང་པ་རེད། །
རྟ་རྐྱང་རྒོད་ཟེར་བའི་གྲགས་པ་ཅན།
དེ་རིང་མེ་རིས་བང་ཁ་བསྡུརོ། །
མགྱོགས་དར་དང་པོ་སུས་ལེན་ལྟ། །
གེ་སར་ཟེར་བའི་སྙན་གྲགས་ཅན། །
ད་རེས་རྒྱལ་པོས་དཔའ་རྒོད་བསྡུར།
དཔའ་རྟོགས་མགོ་འཕྲུ་སུས་ལེན་ལྟ།
དཔའ་རྟུལ་ཟེར་བའི་གྲགས་པ་ཅན།
，
284



གདུག་པ་བློན་གྱིས་དཔའ་ཁ་འགྲན།
ཕོ་རྒོད་རྟགས་མ་སུས་ལེན་ལྟ། །
དཔའ་ཐེངས་གཅིག་རྒྱལ་བས་རྒྱལ་བ་མིན།
གཡུལ་ཐེངས་དགུ་འགྱེད་ནས་སུ་རྒྱལ་ལྟ།།
ངས་ལག་ན་བཟུང་བའི་གཡུ་ཞགས་འདི།
མི་ཉག་རྒྱལ་གྱི་ཕ་ཟོག་རེད།
འོག་མ་ཀླུ་ཡི་ལས་ཟོག་རེད།
སྔོན་མོ་མཚོན་གྱིས་ཆོད་ལེ་མིན།
བཏབ་ན་བར་སྣང་རླུང་ཡང་ཟིན། །
དངོས་ཡོད་ཡིན་ན་འཆོར་བསམ་མེད། །
ལུས་གྲུ་གུ་བཞིན་དུ་མ་བསྡམས་ན།
དཔའ་རྒྱལ་པོས་བཤད་བཤད་སྟོང་པ་ཡིན།
ཨེ་ཟེར་ལྟོས་ལ་བསྒུགས་ནས་སྡོད།
ཅེས་གླུ་དེ་ལྟར་བླངས་ནས་སྐུ་རྗེ་ཁོང་ལ་གཡུ་ཞགས་དེ་སྤྲིངས་
བྱུང་བས་རྒྱལ་མཆོག་ རིན་པོ་ཆེས་ ཕྱི་ནམ་ མཁའ་ སྟོང་པ། ནང་
སེམས་ཉིད་སྟོང་པ། བར་རྩ་རྒྱུད་སྟོང་པ་སྟོང་གསུམ་སྟོང་པའི་ཏིང་
ངེ་འཛིན་ལ་བཞག་པས་ཁོས་གཡུ་ཞགས་དེ་ལན་གསུམ་གཡུག་ཀྱང་
བར་སྣང་འཇའ་ལ་ཐེབས་རྒྱུ་མེད་སྟབས། ཁོས་ཞགས་པ་བཞག་སྟེ་
རལ་གྲི་ཤུབས་ནས་ཕྱུང་རྩིས་ངང་དཔའ་རྟུལ་ལ་ལས་མདུང་ཕྱུང་།
ལ་ལས་གྲི་ཕྱར། ལ་ལས་གཞུ་བཀང་བའི་ངང་། དགྲ་བླའི་གཉེན་
སྟག་དམར་པོའི་སྤྲུལ་པ་སྟག་ཆས་ཅན་སུམ་ཅུ་ཐམ་པ་བོང་རིལ་བ་ཕོ་
འདོམས་སུམ་ཅུ་ཙམ་ཡོད་པ་ཤིན་ཏུ་རྔམ་ཟིལ་ ཅན་མི་རེ་རེས་རྡོ་
འབྲོང་གཡག་ཙམ་དང་རྡོ་བང་བ་ཙམ་རྡོ་གཡག་ཙམ་ཁྱེར་ནས་ཐམས་
285



ཅད་ཀྱིས་ཀླད་ལ་བསྐོར་ཏེ་དཔའ་ངར་གྱིས་གླུ་འདི་ལྟར་བླངས་སོ།
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད།
ལ་ལ་གླུ་ཡི་ལེན་ལུགས་རེད།
བདེ་ཆེན་ཆོས་སྐུའི་ཞིང་ཁམས་ནས།
དཔལ་ལྡན་ཀུན་ཏུ་བཟང་པོ་ལ།
ཡེངས་མེད་ངང་ནས་གསོལ་བ་འདེབས།
འཁྲུལ་སྣང་བདུད་བགེགས་ཚུད་ནས་ཆོད།
འཁྲུལ་མེད་བུ་ལ་དབུགས་དབྱུང་སྩོལ། །
ཡེ་ཤེས་ལྔ་ཡི་ཕོ་བྲང་ནས། །
ལོང་སྐུ་རྒྱལ་བ་རིགས་ལྔ་ལ། །
གསལ་དག་ངང་ནས་གསོལ་བ་འདེབས།
དུག་ལྔའི་ཉོན་མོངས་རྩད་ནས་ཆོད། །
བདག་རྒྱུད་དག་པར་དབུགས་དབྱུང་སྩོལ།
སྤྲུལ་པའི་སྐུ་ཡི་ཕོ་བྲང་ནས།
སྤྲུལ་སྐུ་རིགས་གསུམ་མགོན་པོ་ལ།
རང་ཤར་རང་གྲོལ་གསོལ་བ་འདེབས།
སྣང་བ་འཁྲུལ་རྟོགས་བདུད་བགེགས་བརླག
སྐལ་ལྡན་རྣམས་ལ་དབུགས་དབྱུང་སྩོལ།
དགུང་སྔོན་དག་པའི་གནས་མཆོག་ནས།
བཀའ་བརྒྱུད་བླ་མ་ལྷ་ཚོགས་མཁྱེན། །
ལས་ཉོག་བདུད་བགེགས་རྩད་ནས་ཆོད།
286



སྐལ་ལྡན་བུ་ལ་བྱིན་རླབས་སྩོལ།
དབང་དྲག་དྲག་པོའི་གཞལ་ཡས་ནས།
ཡི་དམ་པདྨ་ཧེ་རུ་ཀ།
རྣམ་དག་དད་པས་གསོལ་བ་འདེབས།
དངོས་གྲུབ་སྩོལ་ལ་བདུད་བགེགས་བཟློག་
སྐལ་ལྡན་ཡོངས་ལ་དངོས་གྲུབ་སྩོལ།
དམ་ཚིག་རྣམ་དག་གཞལ་ཡས་ནས།
མ་ཚོགས་མཁའ་འགྲོ་རྒྱ་མཚོ་ལ། །
རྣམ་དག་ཡིད་ཀྱིས་གསོལ་བ་འདེབས།
ཆགས་སྡང་འཛིན་པའི་བདུད་བགེགས་བཟློག
སྐལ་ལྡན་བུ་དང་འབྲལ་མེད་སྐྱོང་།
ལེགས་ཉེས་བཀའ་ཡི་བྱ་ར་བ།
ཆོས་སྐྱོང་དམ་ཅན་རྒྱ་མཚོ་ལ།
གཡེལ་མེད་མཆོད་ཅིང་བརྩོན་ལགས་ན།
སྡང་བྱེད་བདུད་བགེགས་རྡུལ་དུ་རློགས། །
དཔའ་རྟུལ་བུ་ལ་སྲུང་སྐྱོབ་མཛོད།
དཀར་ཕྱོགས་བསྟན་ལ་མངོན་དགའ་བའི།
དགྲ་བླ་ཝེར་མ་ཟོ་དོར་དང༌།
བོད་ཁམས་གཞི་བདག་གནས་བདག་རྣམས།
ད་རེས་རྒྱབ་རྟེན་མ་གཡེལ་ཅིག
ནག་ཕྱོགས་བསྟན་དགྲ་རྡུལ་དུ་རློགས།
ས་འདི་ས་ངོ་མ་ཤེས་ན།
དཀར་ཕྱོགས་ལྷ་མི་ཁྲོམ་བཞིན་འཚོགས།
-
-
287



ནག་ཕྱོགས་བསྟན་དགྲ་རྡུལ་བཞིན་འཚུབ།
ལྷ་བདུད་གཡུལ་ཆེན་འགྱེད་ས་རེད།
ང་འདྲ་ང་ངོ་མ་ཤེས་ན། །
གླིང་ཡ་ཐ་ཚང་གི་རྟ་རྫི་ཡིན།
མ་ཐ་ཚང་གི་ལུག་རྫི་ཡིན།
བར་ཐ་ཚང་གི་བེལ་རྫི་ཡིན།
སྐེད་འཁོར་གསུམ་བསྐོར་ལ་རེ་རེ་ན།
ལུས་འཁོར་གསུམ་བསྐོར་བ་ད་སྐབས་ཡིན།
མཚོན་རྣོན་པོ་གཡུག་ལ་བྱང་ལེ་མིན།
རྡོ་གོར་མོ་ངེས་གཉིས་སྔར་འདྲིས་ཆེ།།
དཔུང་རོགས་རྡོ་བཟུང་སུམ་ཅུ་འདི།
དཔའ་རྟུལ་སུམ་ཅུའི་རྫི་བོ་ཡིན། །
རྫི་ཁྲ་ཡག་རྫི་ལ་འགྲིམ་པའི་དུས།
འབྲོང་ཁྱུ་རྡོ་ཆར་ཕབ་ནས་བསད།
ཤ་ཁྲག་ཁྱིམ་ལ་ཆད་མེད་བྱས། །
ནགས་མའི་གསེང་ལ་རྫི་བོ་སོང་།
གཅན་སྡེར་ཆགས་རྡོ་ཆར་ཕབ་ནས་བསད། །
གྲྭ་ཡག་དཔའ་རྟུལ་བཞུགས་གདན་བྱས། །
དགོང་མོ་ན་མར་གཞུང་ལ་སོང་།
རྐྱང་ཁ་དཀར་རྡོ་ཆར་ཕབ་ནས་བསད།
སྒོ་ཁྱིར་ཤ་ཁྲག་ཆད་མེད་བྱས།
མ་བསྡད་རྫི་བོ་སོ་ལ་སོང་། །
ཕྱི་དགྲ་རྡོ་ཆར་ཕབ་ནས་བསད།
288



རྫི་རྒོད་པོ་ཟེར་བའི་མིང་གཡེར་བྱུང་།
རྡོ་གྱུད་རྡོ་བརྒྱབ་པ་ཁ་གྲོ་བྱུང་། །
རྫི་ང་རང་ལག་གི་དཔའ་རྡོ་འདི། །
རྡོ་དཀར་པོ་སྦྲ་གུར་ཙམ་ཞིག་ཡོད། །
སྐུ་ཡབ་ཚངས་པའི་བླ་རྡོ་ཡིན། །
ཁྱོད་གཡུ་རྩེ་རྒྱལ་ལ་རྒྱག་རྒྱུ་ཡིན།
ཤ་རུས་འདམ་ལྟར་བཟོ་རྒྱུ་ཡིན། .
རྫི་དཀར་པོ་ལག་གི་དཔའ་རྟགས་ལ།
རྡོ་སེར་པོ་འབྲོང་གཡག་ཚད་ཙམ་འདི།
གཉན་ཆེན་སྐུ་ལྷའི་བླ་རྡོ་ཡིན།
ཉམ་པ་བློན་ལ་རྒྱག་རྒྱུ་ཡིན། །
སྒོང་ཀོག་བྲག་བར་བཙིར་བཞིན་བྱེད།
རྫི་སྔོན་པོའི་ལག་གི་དཔའ་རྡོ་འདི།
ཕ་ཝང་སྔོན་པོ་གཡག་ཙམ་ཡོད།
ཀླུ་ཆེན་གཙུག་ནའི་བླ་རྡོ་ཡིན། །
སྟོང་ཐུབ་བློན་ལ་རྒྱུག་རྒྱུ་ཡིན། །
སྦྲང་མ་རྡོག་པས་བརྫིས་པ་བཞིན།
གཅིག་མེད་ཤི་མལ་མེད་པ་བཟོ། །
རྡོ་འདྲ་འདྲ་བཟུང་བ་དུ་མ་འདི།
མ་ཕོག་ཤོར་ན་རྒྱག་རྒྱུ་ཡིན།
བརྒྱབ་ནས་ཡུ་མེད་བཟོ་རྒྱུ་ཡིན།
མ་ཟད་ནངས་ཀྱི་ཉི་མ་ལ། །
ཚོ་ཆུང་ཇག་རྐུན་སྒར་ཆུང་འདིར། །
འི
*
289



རྫི་ཕོ་རྒོད་རྡོ་ཡི་ཆར་པ་འབེབས།
གསོན་མི་གཅིག་མི་གཏོང་བློ་ཐག་ཆོད། །
ཁོང་གེ་སར་སེང་གེ་དཀར་མོ་ལ།
ཁྱོད་རྡ་ལི་ཁྱི་ཡིས་འགྲན་བསམ་སྟེ།
ལུས་རྩལ་དྲུག་བསྐོས་པ་མཉམ་ལེ་མིན། །
ནང་རྣམ་ཤེས་ཡལ་བའི་སྔ་ལྟས་རེད། ་.
དཔའ་དགྲ་ལྷའི་རྒྱལ་པོ་བྱ་རྒྱལ་ལ།
ཁྱོད་ལྟས་ངན་ཁྭ་ཏས་འགྲན་བསམ་སྟེ། །
གཤོག་སྟོབས་ཤུགས་བསྐོས་པ་མཉམ་ལེ་མིན།
ནག་ཐར་རེ་གཤོག་རྩལ་འཐོར་ལྟས་རེད།
།
གླིང་གེ་སར་ཁྲི་གདུགས་ཉི་མ་ལ། །
ཁྱོད་མེ་ཁྱེར་སྲིན་འབུས་འགྲན་སྣང་སྟེ།
འོད་ཟེར་བཀྲག་མདངས་མཉམ་ལེ་མིན།
སྲིན་འབུའི་གཤོག་རྩལ་འཁུམ་ལྟས་རེད།
གཏམ་འདི་ཚོ་གསེར་ཐིགས་ཟིལ་མ་ཡིན།
བློ་ཤེས་གསལ་ཡོད་ན་ཡིད་ལ་ཞོག །
ཅེས་ གླུ་དེ་ལྟར་གསུངས་ནས་སྤྲུལ་པ་ཐམས་ཅད་ཀྱིས་དུས་་་
གཅིག་ཏུ་འུར་འུར་ལྡིར་ལྡིར་ངང་གྱད་རྡོ་འཕངས་པས། བདུད་ཀྱི་
རྒྱལ་བློན་ཐམས་ཅད་གྲོས་མ་བྱས་པར་དཔའ་མཉམ་ཆག་གིས་འབྲོས་
པ་ལ་བློ་ཕྱོགས་ནས་རང་རང་གི་ཆོ་འཕྲུལ་ཆེན་པོའི་མཐུས། བདུད་
རྒྱལ་དང་མཉམ་པའི་སྤུན་བཞི་བཅས་ཕ་ཚད་གཅིག་ཏུ་ཤོར། སྟོང་
ཐུབ་ལྔ་ལ་འཕྲུལ་མེད་སྟབས་མི་རྟ་ཆག་ཉིལ་གྱིས་བསད། དཔའ་ །
： རྟུལ་རྣམས་ཀྱིས་སླར་ཡང་ཕྱིར་ལོག་ནས་སྒར་དཀྲུག་རྩིས་ན་གེ་སར་
་ 290
、 .



རིན་པོ་ཆེས་དེ་རིང་དཔའ་ཁ་དེ་ཙམ་ལས་སླར་ཕེབས་རྒྱུ་མེད་་་་་་
གསུངས་ནས་ཐག་གཙང་མར་བཅད་དེ་ཀི་བསྭོ་ལྷ་རྒྱལ་གྱི་སྒྲ་བསྒྲགས
ནས་ཚུར་དམག་སྒར་དུ་བསུ་བ་དང་བཅས་ཏེ་ཕེབས་ནས་ ཐམས་
བཅད་དགའ་སྤྲོ་དང་བཅས་ཏེ་བཞུགས་སོ།
291



ལེའུ་བདུན་པ།
ཁྲག་རལ་མ་ཉིད་རྒྱལ་བློན་རྩ་རུ་ཕྱིན།
བྱང་འགྲོའི་ལམ་ལས་བཤོལ་ཏེ་འཕྲུལ་སྒར་བཅས།
རྒྱལ་བཙུན་བློན་དམག་གླིང་ལ་ཆས་ལམ་དུ།
གླིང་རྗེའི་དཔུང་གིས་སྣ་བླངས་ཁྲག་རལ་བསྒྲལ།
དེ་ནས་བདུད་ཀྱི་རྒྱལ་བློན་ཐམས་ཅད་བྱ་བ་ཉེས་པའི་སྡུག་
བསྔལ་དང་བཅས་དམག་སྒར་དུ་འདུས་ནས་ཐམས་ཅད་བཀའ་གྲོས་
ལ་བརྩོན་པའི་སྐབས་དོམ་ཐུགས་དཀར་ཅན་གྱི་གདན་སྟེང་ནས་ནག་
པོ་སྟོང་བདུད་ལན་མེད་དེས་གྲོས་ཐག་གཅོད་པའི་གླུ་འདི་བླངས་སོ།
གླུ་འོ་ན་ཨ་ལུ་ཐ་ལུ་རེད།
ཐ་ལུ་འོ་ན་ལ་ལུ་རེད། །
ལ་ལུ་ངག་གི་འགུགས་ལུགས་རེད།
གནམ་ཐེལ་དཀར་པོ་ར་དཀར་སྐྱ།
དེ་རིང་རྒྱལ་པོའི་སྐུ་ཆུས་གཟིགས།
བར་ཐེལ་ཁྲ་བོ་ར་ཁྲ་སྐྱ། །
གདུག་པ་བློན་ལ་སྲུང་སྐྱོབ་མཛོད།
ས་ཐིལ་ནག་པོ་ར་ནག་སྐྱ།
འབངས་སྡེ་ཁྲ་མོའི་བསྟན་ཆུས་འཚོས།
292



ས་འདི་ཟི་རོང་ས་མཚམས་རེད།།
ང་འདྲ་ནག་པོ་བདུད་ཀྱི་བུ།
ཉི་མ་དེ་སྔ་ཡན་ཆད་ལ།
སྟོང་བདུད་མི་སྟོང་ཁྲག་ལ་བསྒྲེས།
ལན་ཡ་མེད་ནས་ལན་མེད་ཐོགས།
ཕྱོགས་མཚམས་ཀུན་ལ་གྲགས་ལེ་ཡིན།
ད་རེས་བྱུས་ཀྱི་ཡོ་ལང་ལ།
གླིང་སྡུག་ཇག་པའི་ཁ་སྔོན་ནས།
དཔའ་རྟགས་ནམ་མཁའི་འཇའ་ལྟར་ཡལ།
ཕར་གཡུག་མཚོན་གྱིས་མི་ཆོད་ལེ། །
གནམ་ལྕགས་ཁྲོ་ཆུའི་ཕ་ཝང་རེད།
འཆིང་བྱེད་ཞགས་ཀྱིས་མི་འཆིང་ལེ།
དངོས་མེད་སྐྱི་བསེར་རླུང་གི་བུ།
མི་གཅིག་མི་གཉིས་མི་ཐེ་བའི། །
ལུས་འཁོར་གསུམ་སྐོར་ཚད་དཔའ་རྒོད་རེད།
རྟ་གཅིག་རྟ་གཉིས་མི་ཐེ་བའི།།
རྟ་ལུས་ཐོབ་ཚད་རླུང་གཤོག་རེད།
ཁ་སང་འགྲན་གྱི་ཡ་མེད་དེ། །
ཤེད་ཆེན་ཡོངས་ལ་གྲགས་པས་ཟེར།
ཁོས་ཟེར་ཟེར་རྫི་བོ་ཡིན་པས་ཟེར།
གཅིག་མི་ཚད་ཕོ་རྒོད་སུམ་ཅུ་གདའ།
གཟུགས་ཆེ་བ་ཀླུ་བཙན་ས་ཐམ་འདྲ།
དངོས་མེད་སྒྱུ་མ་ཨེ་ཡིན་བསམ།
293



རྡོ་ཕ་ཝང་རྒྱག་རྡོ་ཡ་ལ་ལ།.
ཤེད་ཆེ་བའི་འུར་སྒྲ་དི་རི་རི།
སྟོང་ཐུབ་མི་རྟ་ཆག་ཉིལ་བསད།
ཕོ་དེ་ལ་ལན་ཡ་སུ་ཡིས་ཟིན།
དགྲ་ལ་བསྟོད་པ་མ་ཡིན་ཏེ།
ལ་རྒྱ་ཡིན་ཚུལ་འདྲ་མ་ཡིན། །
དེ་ནས་རྒྱལ་པོ་བློན་པོའི་ཚོགས། །
གྲོས་དབང་ཐམས་ཅད་ཀླུ་ལ་གསོན། .
ཁ་གསང་མགོན་པོའི་ལྷ་ལུང་བཞིན།
མདང་གསུམ་འདོད་ཡོན་ལོངས་སྤྱོད་ཟས།
རྩོལ་སྒྲུབ་མ་དགོས་ལྷུན་གྱིས་གྲུབ། །
ལྷ་ཡི་དངོས་གྲུབ་ངོ་མཚར་ཆེ།།
ལྷ་ཡི་ལུང་ལ་ནོར་འཁྲུལ་མེད།
ཟི་མ་སྡེ་ཕའི་མ་ཐ་ན།
ནག་ཤོད་མི་མེད་ལུང་དགུ་ཡོད།
ཞིབ་པར་ཡིད་ལ་མི་རྟོགས་ཏེ།
དཔྱད་ན་ཞག་བདུན་ཡེ་སླེབས་བསམ།
ཉི་མ་སང་གི་ནམ་ལངས་ནས།
དཔུང་དམག་མི་སྡོད་ཤར་བསྐྱོད་འགྲོ།
རྒྱལ་པོ་ཁྱོད་དང་ཤེ་ལེ་གཉིས།
སྒྱུ་མ་འཕྲུལ་ལ་དབང་ཐོབ་པས།
རྫས་དང་ཡོ་བྱད་ཅི་དགོས་གསོག
. དཔུང་བཙན་ཁྲི་མ་འབུམ་དུ་བརྫུས།
294



དངོས་ཡོད་དཔུང་ཡང་དེ་མཉམ་འགྲོ།
མེ་འབར་རྫས་ཀྱིས་དམག་སྒར་སྲུངས།
ཞག་ལམ་ཆུ་ཚོད་བསྟུད་ནས་འགྲོ།
བདུད་ཀྱིས་ཨ་མྱེ་འབུམ་ཐུབ་མཇལ།
འཆི་བ་སློང་བའི་སྨན་དཔྱད་བསྟེན།
འཛམ་གླིང་ཕུང་བའི་སྟོབས་འཕྲུལ་ཞུ།
དེ་རྒྱབ་རང་ཡུལ་གཞིས་ལ་འགྲོ།
གླིང་སྡུག་ཡུ་མེད་བཟོ་བས་ཆོག
རྒྱལ་ས་རང་ཚང་བདག་པས་ཆོག
དེ་ཙམ་བྲེལ་བ་དགོས་དོན་མེད། །
ལོ་གཅིག་མི་བཤོལ་རང་ཐག་ཆོད།
དེ་སྟེ་བྱ་བ་མི་ལེགས་འདུག་
ཀླུ་མགོན་འགྲན་མེད་སྐུ་མཆེད་གཉིས།
དེ་འདྲ་དགྲ་ཡིས་འཚེ་སེམས་མེད།
དེ་རིང་དུས་གཅིག་རྨི་ལམ་བཞིན།།
བློ་སེམས་མཐུན་དང་ལས་དོན་འགྲུབ།
འདིར་ཚོགས་ཡིད་ལ་དེ་ལྟར་ཞོག །
ཅེས་གླུ་དེ་ལྟར་བཏང་སྟེ་གྲོས་ཐག་བཅད་ནས་འགྲོ་བའི་གྲབས་
ལ་བརྩོན་ཞིང་བདུད་ ལྷས་བསྩལ་བའི་ཟས་གོས་ ཐམས་ ཅད་ ཉར་་་་
ཚགས་བྱས། ཉི་མ་དེ་ཡི་སྔ་དགོང་བདུད་མོ་ཁྲག་རལ་མ་དེ་ཉལ་
བའི་རྨི་ལམ་ཤིན་ཏུ་འཚུབ་ཅིང་བསྡད་པས་པ་མི་ནོན། དཀར་
ཕྱོགས་ལྷས་སེམས་མྱོས་པར་བྱས་པའི་རྐྱེན་གྱིས་མ་དབང་བྱེད་བརྫུས་
མའི་སར་ཕྱིན་ནས་མིང་པོ་དང་རྒྱལ་པོ་བདེ་མིན་ལྟ་བར་འགྲོ་རྒྱུ་བློ་
295



དྲིས་པས། དགྲ་བླའི་སྲིང་ལྕམ་དབང་བྱེད་མོས་ལེགས་ཉེས་མ་་་
འདྲེས་པ་གསལ་ལེར་གཟིགས་པས་དགོས་དོན་གནད་ལ་སྨིན་པར་
མཁྱེན་ནས་དེ་ལྟར་ཡོང་བའི་བཀའ་སློབ་གནང་མ་ཐག་བདུད་མོའི་
འཇིགས་རྔམ་མི་ཟད་ངང་སླར་དབུགས་བཙུད་རླུང་གི་རྐྱལ་པ་འཁྲུལ་
འཁོར་གྱི་རྐང་པ་བཞི་བྱས་པ་ལ་བཞོན་ནས་སྤྲིན་གྲིབ་ལས་མགྱོགས་
པར་སོང་ནས་ཆུ་ཚོད་དྲུག་གི་མཚམས་དེར་བདུད་ཀྱི་དཔུང་སྒར་དེར་
མུན་རུབ་པ་དང་དུས་མཉམ་འབྱོར་བས་རྒྱལ་བློན་ཐམས་ཅད་དགའ་
ཚོར་བསམ་གྱིས་མི་ཁྱབ་པ་བྱུང༌། དེ་ནས་ནང་དུ་འཚོགས་ཏེ་ཟ་
བཏུང་བྱེད་བཞིན་འགྲོ་འདུག་ཀྱི་གཏམ་གླེང་བྱས་པ་ན། ཀླུ་མགོན་
དང་མི་རྒོད་ཡ་མེད་གཉིས་ཤོར་བ་ཐོས་པས་མོ་སྡུག་བསྔལ་གྱིས་དྲན་
པ་ཉམས་པར་གྱུར་ཀྱང་ཆུས་སླར་དྲན་པ་སོས། དེ་ནས་བདུད་ལྷས་
ལུང་བྱུང་ལུགས་དང་གྲོས་ཐག་བཅད་ལུགས་སོགས་ཞིབ་པར་ཆད་
ལུས་མེད་པ་བཤད་པས། མོ་གདུག་རྩུབ་ཀྱི་ང་རྒྱལ་མི་བཟོད་པ་
འཁྲུག་ པའི་ ངང༌ སླར་ མོས་ རང་ ཐག་ ཧྲིལ་ གྱིས་ བཅད་ནས་ན་རེ།
འདིར་བཞུགས་རྒྱལ་པོ་མིང་པོ་ཚོ། ཐུགས་མ་བབ་མ་གསུང་ཨེ་འདྲ་
བསམ། སྨན་ང་ཡི་གླུ་འདི་གསན་པར་ཞུ་ཟེར་ནས་བདུད་མོའི་འོ་
ཀླུ་ལ་དྲངས་ནས་གླུ་འདི་ལྟར་བླངས་སོ།
གླུ་འོ་ན་ཨ་ལུ་ལ་ལུ་རེད་ན་འོ་འོ།
ལ་གླུ་འོ་ན་ལེན་གླུ་རེད་ན་འོ་འོ། །
འོ་ན་བདུད་ཀྱིས་ལེན་ལུགས་རེད་ན་འོ་འོ།
དུག་གི་རྒྱ་མཚོ་དམར་ནག་ཀློང་།།
ནད་ཀྱི་ནད་བུན་འཐིབ་པའི་དབུས།
ཕུང་བྱེད་གདོལ་མོ་ཁྲག་མིག་མ།
，
296



ལྷན་སྐྱེས་ལྷ་ལ་མཆོད་ཅིང་བསྟོད།
ཁྲག་རལ་བུ་བོའི་གླུ་སྣ་དྲོངས། །
ས་འདི་སྔར་རྒྱུས་ཆེ་ལེ་མིན། །
དེ་རིང་རྒྱལ་བློན་འཛོམས་ས་རེད།
ང་འདྲ་ཐ་ཆུང་ཁྲག་རལ་མ།
མོ་ལོ་སུམ་ཅུ་སོ་དྲུག་ཡིན།
གནམ་ལོ་འདི་དང་སོ་བདུན་ཡིན།
སྐྱེ་འགྲོ་ཡོངས་ཀྱི་སྲོག་བདག་ཡིན།།
དབྱར་ཟླ་གསུམ་ན་བུན་ངེད་གཉིས་འགྲོགས།
རྐང་བཞི་ཕྱུགས་ཀྱི་སྲིད་ལ་འཚེ། །
བཞོ་བའི་ནུ་མ་སྐེམ་པར་བྱེད། །
མ་ཟད་འགྲོ་བ་ཡོངས་ལ་འཚེ།
སྟོན་ཟླ་གསུམ་སེར་སྤྲིན་ངེད་གཉིས་འགྲོགས།
རྩི་བཅུད་འབྲས་བུ་ཡོངས་ལ་སྡང་།
ཁྱད་པར་ལོ་ཐོག་སད་སེར་གཏོང་།
མུ་གེ་མི་ཟད་འགྲོ་ལ་གཏོང་།
དགུན་ཟླ་གསུམ་ཁ་བ་རླུང་དང་འགྲོགས།
འགྲོ་ལ་ནད་ཀྱི་སྣ་འདྲེན་བྱེད།
སྡང་དགྲ་ཡོངས་ཀྱི་བླ་ཚེ་རྐུ། །
རང་སེམས་དགའ་བའི་ལས་ལ་འབད། །
དེ་སྟེ་ད་ལོའི་གནམ་ལོ་ལ། །
བསམ་བསམ་ལམ་དུ་མི་འགྲོ་འདུག
རྫུ་འཕྲུལ་ལུས་ཀྱི་རྩལ་ཡང་ཉམས།
297



བསྐྱོད་ན་བླ་ཚེ་མི་ལོན་འདུག
ནད་ཀྱིས་འགྲོ་ཀུན་མི་འཆི་འདུག་
བློ་བསམ་པའི་ཐོག་ཏུ་མི་བབ་འདུག
དབང་པོའི་ནུས་རྩལ་ཉམས་པ་འདྲ།
ཉམས་ཀྱང་འགྱོད་པ་ག་ལ་ཡོད།
ད་དུང་འགོ་ལྷ་སྐུ་དྲིན་ཞུ། །
འདིར་བཞུགས་རྒྱལ་བློན་རྣམ་པ་ཚོ།
མེ་འབར་རྫས་ཀྱི་འཕྲུལ་འཁོར་དེ། །
མཁོ་བའི་ནམ་ཟླ་ནམ་དུས་རེད། །
ཆུ་དང་གད་པ་གཡངས་ས་དེ། །
སྒྱུ་མ་ངོམ་དུས་ནམ་ཟླ་རེད། །
སྒར་སྲུང་དགོས་ཕེབས་ཅི་ལ་རེད།
མི་ཉག་གཡུ་རྩེ་རྒྱལ་པོ་ཁྱོད།
གུ་ལང་དབང་ཕྱུག་གྲུབ་པས་ཟེར།
མི་དང་མི་བཞིན་གླེང་རྒྱུ་ཡོད། །
སྣ་ཚོགས་སྒྱུ་མའི་ཆོ་འཕྲུལ་དེ།
མི་དགོས་དུས་ན་རྡུལ་ལྟར་འཚུབ།།
དབྱིངས་ནས་ཐོག་ལྕེའི་འཕྲུལ་འཁོར་དང༌།
བར་སྣང་རླུང་གྲིའི་འཕྲུལ་འཁོར་གྱིས།
ས་གཞི་སྟོབས་འཕྲུལ་སྟེང་འོག་བསྒྱུར།
སྟོབས་རང་དབང་ཡོད་དུས་མ་བྱས་ན།།
གཞན་ལ་རེ་དུས་ཨ་དགོས་ཆུང་།
འཇམ་ཤུ་རེ་མི་ཡུལ་ཅི་ལ་འགྲོ།
298



ཤར་བདུད་གདུག་པའི་བུ་རྒྱུད་ཚོ།
ནག་པོ་སྟོང་བདུད་ལན་མེད་ཁྱོད། །
མཁས་པ་སྒྲོགས་ལ་དབང་ཐོབ་ཟེར།
བདུད་རྒྱལ་གཉན་ལ་བློ་འདྲི་གྱིས། །
ཕོ་རང་ཚོད་མ་ཤོར་ལས་གཅིག་གྱིས།
དམར་པོ་བཙན་སྐྱ་འབུམ་ཐུབ་ཁྱོད།
མཚོན་གྱི་འཕྲུལ་འཁོར་དབང་ཐོབ་ཟེར།
དམར་པོ་བཙན་ལ་བློ་འདྲི་གྱིས།
ཕོ་རང་ཚོད་མ་ཤོར་ལས་གཅིག་གྱིས།
ཤེད་ཆེན་འགྲན་གྱི་ཡ་མེད་ཁྱོད།།
དཔུང་པས་གླང་ཆེན་རྡེབ་ཡིན་ཟེར།
ཉམས་པ་དམུ་བདུད་བློ་འདྲི་གྱིས།
ཕོ་རང་ཚོད་མ་ཤོར་ལས་གཅིག་དགོས།
དཀར་པོ་ཤེ་ལེ་ལག་རིང་ཁྱོད།
སྒྱུ་མའི་འཕྲུལ་ལ་དབང་ཐོབ་ཟེར།
ཐེའུ་རངས་འཕྲུལ་ལ་བློ་འདྲི་གྱིས། །
རང་ཚོད་མ་ཤོར་ལས་གཅིག་དགོས།
ང་ཐ་ཆུང་བུ་མོ་ཁྲག་རལ་མས། །
མཐོན་པོ་རི་བོའི་རྩེ་ནས་འགུགས།
རྒྱ་མཚོ་ཆེ་ཡང་ཧུབ་ཀྱིས་འཐུང༌།།
ཉི་ཟླ་བརྗིད་ཀྱང་འོད་དང་འགྲན།།
གེ་སར་རྔམ་ཡང་སྟོབས་དང་འགྲན།
： ཉིན་ལ་མི་གཡེལ་ཐབས་ཤེས་ལྟ།
299



མཚན་ལ་མི་གཡེལ་བླ་ཚེ་རྐུ།
འཕྲུལ་ཆེན་ཡོངས་རྫོགས་མ་འགྱེད་བར།
ནག་ཤོད་ཡུལ་དེར་འགྲོ་ལེ་མིན། །
དཔེར་ན་འདྲ་མ་ཨེ་འདྲ་གདའ། །
སེང་གེ་དཀར་ཡག་གངས་ལ་རྔམ།
རྩལ་དྲུག་འཛོམས་ཚེ་སྡེར་བཞི་བསྒྲུད།
ནམ་ཞིག་གངས་རི་ཞུ་སོང་ན། །
སེང་ལྕམ་ཅི་ཡོང་ལས་བསྐོས་རེད། །
རྒྱ་སྟག་ནགས་རི་འཛོམས་དུས་རྔམ། །
གྲ་ཡག་རྒྱས་ཚེ་སྡེར་བཞི་བསྒྲད། །
ནམ་ཞིག་ནགས་རི་བསྲེགས་སོང་ན།
རྒྱ་སྟག་ཅི་ཡོང་ལས་བསྐོས་རེད།
གཙང་རྒྱས་ཆབ་ལ་གསེར་ཉ་འཁོར།
གཙང་ཆབ་རྒྱས་ཚེ་མཚོ་མཐའ་བསྐོར།
ནམ་ཞིག་ཉི་མས་བསྐམས་སོང་ན། །
གསེར་ཉ་ཅི་ཡོང་ལས་བསྐོས་རེད།
རྒྱལ་བློན་འཛོམས་ཚེ་དགྲ་ལ་རྔམ།
དཔུང་དམག་ལྡན་ཚེ་འཐབ་ར་འཆའ།
ནམ་ཕུགས་དཔུང་གིས་མ་བརྟན་ཚེ།
རྒྱལ་བློན་ཅི་ཡོང་ལས་བསྐོས་རེད།
ཁ་སང་སྐུ་མཆེད་རྣམ་པ་གཉིས།
བཀྲོངས་པའི་ཤ་ལན་མ་ལོན་ན།
ལུས་འཁོར་གསུམ་བསྐོར་བ་ཨ་དགོས་ཆུང་།
་
་，
。
་་་
G
༤
300



པ
སང་ལ་བསྐྱོད་རྩིས་བདེན་ངེས་ན།
ཝ་རྔ་མ་ཤ་ལེ་བྲོས་པ་བས།
སྟག་འཛོམས་དྲུག་ཉིལ་ལེ་ཤི་ན་དགའ།
ཟེར་ཡང་ཟེར་ལ་བདེན་ཡང་བདེན།
དེ་ཚོ་འདིར་བཞུགས་ཡིད་ལ་ཞོག
ཅེས་གླུ་དེ་ལྟར་བླངས་པས་ཐམས་ཅད་གོང་གི་བདུད་ལྷའི་ལུང་
ལ་ཆ་འཇོག་བྱས་རུང་བདུད་མོ་ངན་དབང་བཙན་པ་དང་གླིང་ལྷས་
བཀུག་པའི་དབང་གིས་འགྲོ་རྒྱུ་བཤོལ་ཏེ་མེ་འབར་རྫས་ཀྱི་འཕྲུལ་
འཁོར་གྱིས་དང་པོ་དམག་སྒར་ཕྱི་ནས་ཆབ་མཚོ་དཔག་ཚད་འཁྱིལ་བ།
དེའི་ཕྱི་ལ་གད་ པ་ སྟོང་བརྩེགས་ཡོད་པ། དེའི་ཕྱི་ ལ་ མེ་དཔུང་་་
དཔག་ཚད་ཙམ་འབར་བ་ཞིག་ཏུ་བསྒྱུར། ནང་དུ་བྱ་སྤུ་སྣ་ཚོགས་
དང་། ལྕགས་ཕྱེ་དང་ཟངས་ཕྱེ་ལ་བརྫུས་པའི་དཔུང་བྱ་འཕྲུ་ཅན་
སྣ་ཚོགས་ཡོད་པ་བདུན་ཁྲི་ཐམ་པ་མངོན་སུམ་ལྟར་བསྒྱུར་ཏེ་དཔུང་
དམག་གིས་ཇི་བྱེད་པ་ལྟར་དབྱེར་མི་ཕྱེས་པར་གནས། ཉི་ མ་ དེའི་
ཕྱི་ནངས་རང་རང་གི་སྟོབས་འཕྲུལ་ལ་བརྩོན་བཞིན། ཞག་བདུན་་
གཉིས་གོང་། དབྱིངས་ནས་ཐོག་ལྕེའི་འཕྲུལ་འཁོར་དང༌། བར་
སྣང་ རླུང༌ གྲིའི་ འཕྲུལ་ འཁོར། ས་ གཞིར་ སྟོབས་ ཀྱི་ ཕུང་ སྦྱོགས།
གཞན་ཡང་སྦྱོགས་དང་རལ་གྲི་མཚོན་གྱི་འཕྲུལ་འཁོར་སོགས་པོད་པ་
བྱས་ནས་རང་རང་ལ་འགོ་བའི་བདུད་རྣམས་མཆོད་རྒྱུར་བརྩོན་པར་
བྱེད་དོ། ཉི་མ་དེ་ཡི་དུས་སུ་ཚོ་དྲུག་གླིང་དཀར་ཁྲ་མོའི་གཙོ་བདག
མགོ་ནག་ཡོངས་ཀྱི་མགོན་སྐྱབས། ནག་ཕྱོགས་བདུད་ད གའི་་་་་
གཤེད་མ། གླིང་རྗེ་གེ་སར་རྒྱལ་པོ་དེ་དཔའ་རྟུལ་ཕུ་ནུ་དཔུང་དང་
བཅས་པས་མཐའ་ནས་བསྐོར་བའི་དུས། གླིང་རྗེ་གེ་སར་རྒྱལ་པོས་
---
()



ཨ་ཁུ་སྤྱི་དཔོན་དང་བཀའ་གྲོས་ཞིབ་པར་མཛད་རྗེས་སླར་དཔའ་རྟུལ་
རྣམས་གྲོས་རར་འདུས་ནས་ཐམས་ཅད་ཀྱི་གྲོས་དོན་ཐུགས་སུ་ཆུད།
དེ་ནས་སྟག་རོང་དཔོན་དང་གདོང་བཙན་གཉིས་ལས་གུར་དུ་མ་བོས་
གོང་ལྷ་དང་བླ་མའི་ཁྲུས་དང་སྒ་སྡེའི་མེ་ཐུན་སོགས་གནང་རྗེས་ནང་
དུ་བོས་ཏེ་གྲལ་མདོར་གདན་རྐྱང་གི་སྟེང་དུ་བཞག་ནས་གླིང་གི་གཟུ་
ཕ་ཁྲིམས་ཀྱི་དཔོན་པོ་འཁྲུལ་གྱི་ལྷ་བློན་གྱིས་བཀའ་དོན་གྱི་ གླུ་འདི་
ལྟར་བླངས་སོ། །
ཨོཾ་མ་ཎི་པད་མེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད། །
ལ་ལ་ངག་གི་འགུགས་ལུགས་རེད།
སྤྱི་བོ་བདེ་ཆེན་འཁོར་ལོ་ནས།
དྲིན་ཆེན་རྩ་བའི་བླ་མ་མཁྱེན།
སེམས་ཡེངས་མེད་རང་ཞལ་མཇལ་བར་ཤོག
ཆོས་སྐུ་སྣང་བ་མཐའ་ཡས་མཁྱེན། །
ལོངས་སྐུ་ཐུགས་རྗེ་ཆེན་པོ་མཁྱེན། །
སྤྲུལ་སྐུ་པདྨ་འབྱུང་གནས་མཁྱེན།
རིགས་དྲུག་འཁོར་བ་དོང་ན་སྤྲུགས།
སངས་རྒྱས་བསྟན་པ་རྒྱས་པར་ཤོག
ས་འདི་ཟི་གླིང་རོང་གསུམ་མདོ།
ཡང་སྒོས་རྒྱལ་བློན་སྐུ་མདུན་རེད།
ཆོས་དང་སྲིད་ཀྱི་ཁྲིམས་ར་རེད།
ང་འདྲ་ང་ངོ་མ་ཤེས་ན།
302



8
གནམ་ཨ་སྔོན་དར་ནས་སྦྲང་ཆར་དར།
ཆར་ཟིམ་བུ་ས་གཞིའི་གྲོགས་ལ་འབབ།
བརླན་དྲོད་འཛོམས་པས་རྩི་བཅུད་འཁྲུངས།
དབུ་ནག་སྐྱེ་འགྲོའི་རྒྱུན་ལ་ཆེ།
བོད་དབུ་ནག་དར་ནས་དུས་བྱ་དར།
བྱ་ཁུ་བྱུག་བོད་ཡུལ་རྒྱ་ལྕང་འ གྲིམ།
སྐད་དྲུག་འགྱུར་སྙན་པས་ས་སྟེང་ཁྱབ།།
མོན་བྱ་སྐྱེ་འགྲོའི་རྒྱན་ལ་ཆེ།
གླིང་ཚོ་དྲུག་དར་ནས་གཟུ་པ་དར།
གཟུ་བདེན་རྫུན་དབྱེ་ཞིང་དཀར་ནག་ཕྱེ།
རྒྱལ་ཁྲིམས་གཡོ་མེད་གཟུ་དཔོན་བྱེད། །
ཆོས་སྲིད་འཇིག་རྟེན་རྒྱན་ལ་ཆེ།
གླིང་གི་རྒྱལ་རབས་བཅོ་བརྒྱད་ལ།
ང་གཟུ་ཕ་བློན་རབས་བཅོ་བརྒྱད་ཡིན།
ཨ་སྔོན་མཐོང་རྒྱ་ཆེ་ཡང་རུང་།།
དེ་འོག་ཡོད་པའི་ཉི་ཟླ་དེ།
གླིང་ཆེན་བཞི་ལ་རང་དབང་ཆེ།
རི་རབ་མཐོ་རྒྱ་ཆེ་ཡང་རུང་།
དེ་ལྟག་ཡོད་པའི་གསེར་རི་བདུན།
འཛམ་བུ་གླིང་ལ་རང་དབང་ཆེ།
གླིང་རྒྱལ་བློན་གོ་ས་ཆེ་ཡང་རུང་། །
ཁྲིམས་གཅོད་གཟུ་ཕ་རང་དབང་ཆེ།
ཆོས་ཁྲིམས་དར་གྱི་མདུད་པ་ལ།
--
--
，
303



དར་མདུད་པ་རྒྱག་མི་གཟུ་ཕ་ཡིན།
རྒྱལ་ཁྲིམས་གསེར་གྱི་གཉའ་ཤིང་དེ།
ཡང་ལྗིད་འགྱོགས་མི་གཟུ་ཕ་ཡིན། །
ཡུལ་བདེ་དར་དཀར་ཡུག་འ གྲིལ་ལ།
རས་དར་དཀར་ཁ་ཚར་གཟུ་ཕ་ཡིན།
དེ་རང་བསྟོད་མིན་སྟེ་འདྲ་མ་ཡིན།
དེ་ནས་མ་བཞི་དཔོན་པོ་དང་།
ཕོ་རྒོད་གདོང་བཙན་ཨ་དཔལ་གཉིས།
གསོན་ཟེར་ན་རིག་པ་གྲུང་ལ་ཕྱུངས།
ཨ་སྔོན་ནམ་མཁའི་རྒྱན་གཅིག་པོ། །
ཁྲི་གདུགས་ཉི་མ་སྐུ་ཟིལ་ཅན། །
མུན་པ་གསལ་བའི་སྒྲོན་མེ་ལ། །
སྲིན་མེ་ཁྱེར་འགྲན་སྣང་ཆེ་ལེ་རེད། །
རི་རབ་རི་ཡི་ཁ་རྒྱན་ལ།
བྱ་རྒྱལ་ཁྱུང་ཆེན་སྟོབས་ཤུགས་ཅན།
གདུག་པ་འདུལ་བའི་སྟོབས་ཆེན་ལ།
འོལ་སེར་འགྲན་སྣང་ཆེ་ལེ་རེད།།
དབུ་ནག་བོད་ཀྱི་རྒྱན་གཅིག་ལ།
ས་གསུམ་འགྲན་མེད་གེ་སར་རྒྱལ།
རྫུ་འཕྲུལ་མངའ་བརྙེས་མཁྱེན་བརྒྱའི་བདག
ཕ་ཁུས་འགྲན་སྣང་ཆེ་ལེ་རེད།
ཞེའུ་ཁྱི་ཡིས་སེང་ལ་འགྲན། །
གཟུགས་གཞི་འཐོར་བའི་སྔ་ལྟས་རེད།
མ
304



་་
སེར་ཆུང་གྲུམ་པས་སྟག་ལ་འགྲན།
རྣམ་ཤེས་ཡལ་བའི་སྔ་ལྟས་རེད།
གཡག་ཆུང་རོག་པོས་འབྲོང་ལ་འགྲན།
རུ་ཐུར་འཐོར་བའི་སྔ་ལྟས་རེད།
སྟག་རོང་དཔོན་གྱིས་རྒྱལ་ལ་འགྲན།
གདན་ས་འཆོར་བའི་སྔ་ལྟས་རེད། །
དེ་ཚོ་གླུ་ཡི་འདྲ་མ་ཡིན།
ཨ་ཁུ་སྟག་རོང་དཔོན་པོ་ཁྱོད། །
སྨུག་པོ་གདོང་གི་རྒྱལ་རྒྱུད་རེད།
གླིང་ད་བཞུགས་རྣམས་ཀྱི་ཆེ་འགོ་རེད།
ཚོ་དྲུག་སྐྱོབ་པའི་དཔོན་པོ་བྱས།
ཉམ་ཆུང་ཀུན་གྱི་ཕ་མ་དང༌། །
འགྲོ་བའི་སྐྱབས་གནས་ཡིན་མོད་ཀྱང་།
ཡེ་ནས་རང་རྒྱུད་མ་ཐུལ་བ། །
བདེན་པའི་རྒྱུ་འབྲས་ཁྱད་དུ་སད།
རང་རྒྱལ་གཞན་ཕམ་ཟུག་ངུ་ཆེ། །
རྒྱལ་ཁྲིམས་གསེར་གྱི་གཉའ་ཤིང་སྟེ།
ཁྲིམས་ཡིག་ཞལ་ལྕེ་བཅུ་གསུམ་ལ། །
བདག་དབང་ཡོད་དུས་མ་ཞིབ་ཉེས།
སྤྱི་དཔོན་ཚོ་དྲུག་གླིང་གི་དཔོན། །
འོན་ཏེ་ཨ་ཁུ་ཁྲོ་རྒྱལ་གྱིས།
གསེར་ཁྲི་ཁྲིམས་ཡིག་ཁྲིམས་ཆས་རྣམས།
སྒེར་བདག་བྱས་པ་རང་གིས་ཉེས།
*
*
4•
: :
་
་
་
305



རྟ་ས་གཡག་ས་འབྲི་ས་དང༌།
ར་ས་ལུག་ས་ལ་སོགས་པ།
ས་བཟང་གསུམ་མདོ་གོང་མ་དེ།
ཁ་ཆད་གཡར་པོ་ལོ་གསུམ་རེད།
གཡར་ངན་བདག་འགྱུར་ལོ་དྲུག་རེད།
འཕྲོག་དང་དབང་པོ་ཆེ་ཡིས་བདག
མི་ལོ་བཅོ་བརྒྱད་སྒེར་བདག་བྱས།
བཙན་ཚོད་མ་ཟིན་ཨ་ཁུ་ཉེས། .
གེ་སར་ཡིད་བཞིན་ནོར་བུ་ཡི།
སྐུ་ལ་ཅི་བསྡོས་ཐུགས་བསམ་སྐོར།
ནུ་བོ་སེང་སློན་ག་མ་དེ།
དབང་མེད་ཨ་སྡུག་གཡོག་གྲལ་བཞག་
ནོམ་ཆེན་རྒྱུ་ནོར་སྒེར་བདག་ཉེས།
འོག་མ་ཀླུ་ཡི་མེ་ཏོག་དེ། །
ཨ་ཁུར་མགྱོགས་དར་མ་ཐོབ་རྐྱེན།
གཡོ་འཕྲུལ་ངན་པའི་ལེ་ཁག་བཀལ།
ཞེ་གནག་སྦྱོར་རྩུབ་མི་མེད་བསྐྱལ།
བྱ་བ་ཉེས་ཆེན་གཉིས་པ་ཡིན།
འགྲན་མེད་ལྷ་ཡི་དུང་ཟླ་དེ།
རྒྱུ་སྐར་སྐར་ཆེན་བརྫུས་པའི་དུས།
གཟའ་ཁྱབ་འཇུག་གྱུར་མིད་བྱ་བསམ་ཡང་།
གཟའ་སྒྲ་གཅན་རལ་པ་ས་ལ་འཐོར།
བྱ་བ་ཉེས་པ་གསུམ་པ་ཡིན།།
306



དངོས་མེད་བློ་ཡི་ཕུང་བཤིག་གིས།།
བསམ་སྦྱོར་ངན་པ་གཙུག་ལ་བཀུར། །
མངོན་སུམ་བྱད་མ་ཕུང་བཤིག་འབད།
བྱ་བ་སྲོག་གི་ཚབ་སྐྱིན་བབ།
བྱ་བ་ནག་ཆེན་བཞི་པ་ཡིན།
ལྷ་ཡི་མཆོད་རྫས་མེ་ཏོག་ལ།
བརྣབ་སེམས་ལོག་པ་སྤྱད་སྤྱད་ནས།
ལོག་པའི་སྐུར་འདེབས་བྱས་པ་ཉེས།
དབང་པོ་མིག་གིས་འཇལ་བཤགས་བབ།
བྱ་བ་ཉེས་ཆེན་ལྔ་པ་ཡིན། །
ཕྱི་དགྲ་ཚན་ལྔ་དེ་ནང་དུ་བསུས།
དགྲ་ཐོན་རྣམ་པ་ལྔ་རུ་བབ།།
ཡིན་ན་སོ་སོར་དེ་ལུགས་བབ།
བྱ་བ་ཉེས་ཆེན་དྲུག་པ་ཡིན།
ཟད་མེད་ནོར་བུའི་བང་མཛོད་ནས།
རྒྱུ་ཡོད་སྟོན་ཆེན་བཅོ་བརྒྱད་བཞག
སྤྲང་པོར་སྨྲ་ཕབ་བཅོ་བརྒྱད་བྱས། །
ཨ་ལ་ཡ་ལན་དེ་ལུགས་བབ། །
བྱ་བ་ཉེས་ཆེན་བདུན་པ་ཡིན།
བཙན་པོ་བཙན་གྱི་བཀའ་བཅད་ལས།
བླ་ལམ་མེད་པའི་རྒྱན་པོ་བཞག
ཞེ་ཕུགས་གཏིང་ལ་གཡུ་རྟ་བཞག་
རྒྱ་དཀར་ནག་བར་རྒྱུག་བཙན་པོའི་བཀའ། །
307



ཡོད་པོའི་སྐྲ་ལ་ཐོར་ཅོག་དང༌།
མེད་པོ་ཡུ་བཞར་བྱེད་སྙིང་འདོད། །
བཙན་པོས་རང་ཚོད་མ་ཟིན་འགྱོད།
བྱ་བ་ཉེས་ཆེན་བརྒྱུད་པ་ཡིན།
གལ་ཐོབ་གསེར་གྱི་ཁྲི་ལ་བཀོད།
རང་ནོར་རང་གིས་མངའ་བདག་དང་།
ལྷ་དང་མི་ཡིས་མངའ་གསོལ་དུས།
འོས་མིན་ཕ་ཁུས་སྡང་ལྟས་དང༌།
རི་བྱོལ་སྡང་དགྲ་ནང་དུ་བསུས། །
བྱ་བ་ཉེས་ཆེན་དགུ་པ་ཡིན།
ཉེས་དགུའི་ཁྲིམས་ལ་བཤགས་པ་མེད།
ཁྲིམས་ཡིག་ཞལ་ལྕེའི་ནང་ལས་གསལ།
གསན་བཞེས་གནང་ངམ་སྟག་རོང་དཔོན།
ཉི་མ་དེ་སྔ་ཕན་ཆོད་ལ། །
དམར་པོ་མེ་ལས་བཀའ་ཁྲིམས་ཚ།།
རི་གསེབ་སྤྱང་ལས་རྒྱུག་ཁ་མྱུར། །
ཆུ་ནང་ཉ་ལས་སྤྱན་མིག་གསལ། །
རི་གཟར་རྦབ་ལས་བང་ཁ་མགྱོགས།
མེ་ཆ་རྡེབ་ལས་བློ་ཁ་མྱུར། །
བྱས་བྱས་བློ་ཡིས་བསྐོར་རྫོགས་གྱིས།
ངེད་ཅག་དཔའ་རྟུལ་ཕུ་ནུ་ཡིས། །
མ་བཤད་བློ་ལ་ཡི་གེ་བཀྲ། །
ངོ་ཚ་འཇིགས་སྐྲག་འགྱོད་པ་ཡིས། །
308



སྔར་བྱས་ལས་ལ་བཤགས་པ་བབ།
ཕྱིན་ཆད་གང་བཞེད་ཅི་གསུང་པ།
ཉམས་མེད་སྒྲུབ་པའི་ཁས་ལེན་འཚལ།
དྲིན་ཆེན་ཡིད་བཞིན་ནོར་བུ་དེར། །
ཐུགས་ཁྲོ་བ་ཡོད་ཀྱང་འཛིན་པ་མེད།
གཉེན་ཁུ་བོ་ཡོངས་ལ་ཐུགས་རྩིས་ཆེ།
མ་སྐྱེ་འགྲོ་ཡོངས་ལ་བྱམས་པ་ཆེ།
སྒོས་སྟག་སྲས་རྣམས་ལ་བརྩེ་གདུང་ཆེ།
དེ་ཕྱིར་བཀའ་གསལ་ཕེབས་དོན་ལ། ，
བྱ་ཁ་ཏ་ནག་ལུའི་རྗེས་ངན་ལ།
མདའ་ཉག་ཕྲན་མིན་པ་་མ་བབ་ཀྱང་། །
དེ་མི་བྱེད་མདའ་མཁན་ངང་རྒྱུད་བསྲིངས། །
བྱ་ཐང་དཀར་ཡག་པའི་ངོ་དྲིན་འཇོག་
སྲིན་བྱ་འུག་པའི་ཧ་བགད་ལ།
སྔགས་གཏོར་རྒྱག་མིན་པ་མ་བབ་ཀྱང་།
དེ་མི་བྱེད་སྔགས་རྒན་ངང་རྒྱུད་བསྲིངས།
བདུད་མགོན་ཆེན་པོའི་ངོ་དྲིན་སྲུང༌།
རི་གསེབ་སྤྱང་ཀིའི་བྱས་རྗེས་ལ།
འུར་ཁྲ་རིང་རྫོང་མདའ་ལོས་བབ་ཀྱང་།
དེ་མི་བྱེད་རྫི་བོས་ངང་རྒྱུད་བསྲིངས།
སྣང་སྲིད་ལྷ་འདྲེའི་ངོ་དྲིན་སྲུང་། །
སྟག་རོང་གདོང་བཙན་བྱས་རྗེས་ལ།
གནས་དབྱུངས་ཉེས་ཆེན་ལོས་བབ་ཀྱང་།
309



དེ་མི་བྱེད་རྒྱལ་མཆོག་ངང་རྒྱུད་བསྲིངས།
སྲས་རྒྱུད་རྣམས་ཀྱིས་ངོ་དྲིན་སྲུང་།
ལུགས་གཉིས་མགོ་ནག་ཡོངས་ཀྱི་གཙོ།།
ཕྱི་མའི་སྐྱབས་གནས་འཁོར་ལོའི་མགོན།
ཤིན་ཏུ་བཀའ་གཉན་སྐུ་བརྗིད་ལས། །
ལིང་དར་མཚོན་སྣ་ལྔའི་ཟོང་ཡུག་བརྒྱ།
གྲ་ཡག་སྟག་ལྤགས་བཅུ་གསུམ་ཚན། །
གསེར་དངུལ་རྡེལ་ཚད་སྣེ་གྲངས་བརྒྱ།
གོང་ས་དཔོན་ལ་ཆེ་བཤགས་དགོས། །
འབུམ་པའི་ལྷ་སྲས་ཞལ་དཀར་མཆེད།
སྤྱི་དཔོན་སེང་བློན་མཆེད་གཉིས་ལ། །
གྲ་ཡག་གཟིག་ལྤགས་བཅུ་གསུམ་ཚན།
རེ་རེ་ཚན་པ་གྲངས་མཉམ་དགོས། .
དཔའ་རྟགས་དགྲ་མཐའ་བཅོམ་ནུས་ན།
ཨ་ཁུ་སྔར་ལམ་རང་སར་འཇོག
ཙནྡན་སྟག་གདན་རང་བབས་གདན།
སྟག་རོང་ཆུས་སྲིད་སྲས་རྒྱུད་གཙོ། །
རང་སྣང་ལམ་འཁྱེར་ཆོག་ཤེས་མེད།
ལྷ་རིའི་མགོ་ལ་ལྷ་བསངས་དང༌།
ཀླུ་རིའི་མགོ་ལ་ཀླུ་བསངས་དང༌།
ཤར་རྨ་རྒྱལ་སྤོམ་རར་སྒེར་བསངས་སོགས།
ཁྲིམས་ཀྱི་བབ་ཐང་དུ་མ་ཡང་། །
ཡང་བཟོས་སྲས་རྒྱུད་ངོ་དྲིན་ཡིན།
310



སླད་ནས་བག་ཡོད་སྤྱོད་པ་གཟབ།
གདོང་བཙན་པོ་བུ་ཡི་ཨ་དཔལ་བུ།
དམར་པོ་མེ་རི་འབར་བ་ལ།
ཤིང་སྐམ་འབུད་ཁ་ཅི་ལ་བབས།
ཡུལ་གྲུར་ཆུ་ཆེན་འབབ་ས་ལ།
ཆར་ཆུའི་ཁན་པ་ཅི་ལ་བབས།
ཡུལ་གྲུ་མི་མཐུན་རྩོད་གཞི་དུས།
དབྱེན་ཁས་སླར་དཀྲུག་ཅི་ལ་བྱེད། །
ཁྲོ་ཐུང་བློ་ལོག་སྐྱེ་བའི་དུས། །
གཏིང་གྱོད་གདོང་བཙན་ཅི་ལ་འཚོ།
ཁྱོད་ཤེས་མེད་བ་གླང་གསེར་རྒྱན་ཅན།
ཕོ་གསར་རང་སྣང་ཆེ་བའི་བུ།
ཨ་ཙི་མི་ཡི་ཧམ་ཤེད་ལ། །
སྐྱིད་ཉི་མས་གླིང་བཞི་བསྐོར་ལེ་དང་།
སྒྲོན་མེས་ཁང་པ་གསལ་ལེ་གཉིས། །
འདྲ་བསམ་ཡོད་དེ་འདྲ་ལེ་མིན། །
མུན་པ་བསལ་ལུགས་ཁ་ཁ་རེད། །
ཁྱུ་བྱུག་སྔོན་མོའི་གསུང་སྐད་དང་།
ཏིང་ཏིང་བྱིའུའི་སྙན་འགྱུར་གཉིས།
འདྲ་བསམ་ཡོད་དེ་འདྲ་ལེ་མིན།
སྙན་པས་ཁྱབ་ལུགས་ཁ་ཁ་རེད། །
རྒྱ་སྟག་ཁྲ་མོའི་འཇོ་མ་དྲུག་དང༌།
སེ་ཆུང་གྲུམ་པའི་གྲ་ལོ་གཉིས།
311



འདྲ་བསམ་ཡོད་དེ་འདྲ་ལེ་མིན།
ལུས་གྲ་འཛོམ་མེ་རི་ཁ་ཁ་རེད།
འཛམ་གླིང་དབང་བསྒྱུར་རྒྱལ་པོ་དང་།
ཡུལ་གྲུ་དབང་བའི་དཔོན་པོ་གཉིས། །
དབང་འདྲ་བསམ་ཡོད་དེ་འདྲ་ལེ་མིན། །
ཐོབ་སྟོབས་འབྱོར་མངའ་ཐང་ཁ་ཁ་རེད།
ཡུལ་གཞན་རྒྱངས་འབུད་གཏོང་བ་འམཾ།
ཁྲིམས་ལུགས་བཀོད་འདོམས་དགོས་ངེས་ཀྱང་།
སྐུ་མཆེད་སྲས་ཀྱི་ངོ་དྲིན་འཇོག
སྟག་རོང་རང་གཞིས་བཟུང་ཆོག་མེད།
སྟག་བདེ་འབོ་ལ་གསར་རྙིང་ནས།
གདམ་དུད་དུད་གྲངས་སུམ་བརྒྱ་དང་།
རང་སྒེར་རྒྱུ་ནོར་མིག་གསལ་བཅས། །
གདོང་གི་སྤྱི་དཔོན་རྒྱལ་པོ་ལ། །
ཞེ་གནག་བཀུར་བཏབ་ཉེས་འགལ་དུ། །
ཚེ་འདིར་སྐྱིད་སྡུག་ཅི་མཛད་གྱིས།
བློན་གྲལ་འབངས་སྡེ་གཞུང་བཟང་དགོས།
ཕ་དང་ཁུ་བོ་ཁྱད་པར་མེད། །
བུ་ལ་བུ་བཞིན་ལེགས་ཚར་ན། །
སྐུ་ཆུས་ཟིན་པ་རང་ལག་ཡིན།
མ་མྱོང་མ་ཚར་མ་སྐྱེས་ཚེ།
སྣ་ཚོགས་ཅི་འབྱུང་ངེས་མེད་རེད།
འདི་དོན་གཟུ་ཕས་བཀའ་བཅད་ཡིན།
312



མཐོན་པོས་ང་ཆེ་ཤོད་ས་མེད།
ཁྲིམས་འགོ་ཨ་སྔོན་དགུང་ལས་མཐོ།
ཁྲིམས་ཐིག་དགུ་ཐིག་ལས་ཀྱང་དྲང་། ，
ཁྲིམས་གཞི་ས་གཞི་ལས་ཀྱང་བརླིང་།
གཟུ་ར་སླག་གསེར་ཁྲབ་དཔེ་བཞིན་དུ།
ནང་ཕུ་ནུ་རྣམས་ལ་ཡང་བཟོས་བྱས།
གཟུ་དྲང་ཐིག་ལ་ནི་བསྣོལ་རྫོགས་མེད།
བདུད་ཡུལ་འཁྱར་བའི་བློན་ཚོགས་ཀྱི།
ཀུན་གཞིའི་བསམ་པ་འགྱུར་མ་འགྱུར། །
རིམ་ས་ཕ་བཞིན་དུ་ལྟ་ཞིབ་བྱེད། །
གླུ་གོ་ན་རྣ་བའི་རྒྱུན་དུ་ཞོག །
མ་གོ་གླུ་ལ་འབྲས་བུ་མེད། །
ཁྲོ་མཆོག་ཡབ་སྲས་ཐུགས་ལ་ཞོག།
ཅེས་བཀའ་བཅད་པ་ལྟར་ཐམས་ཅད་ནས་བསླབ་བྱ་གནང་།
སྟག་རོང་དཔོན་ནས་ཅི་བྱ་མེད་པར་ལེགས་སོ་ཞུ་དགོས་བྱུང་ནས་
ཕྱིས་མི་འགྱུར་བའི་གན་རྒྱ་ཕུལ། དེ་ནས་ལྷ་དང་བླ་མའི་མདུན་
སར་རྩ་གསུམ་ལྷ་ཡི་ཚོགས་འབུམ། སྣང་གསལ་མར་མེའི་ སྟོང་་་
མཆོད། རྒྱུ་ཇ་དམར་པོའི་བཞེས་སྐྱེམས་སོགས་ཕུལ་ཤིང་སྐུ་འགྱེད་
གསེར་ཊམ་ལྔ་རེ་ཕུལ་ཞིང་། ལྷ་དང་བླ་མའི་ཐུགས་དགོངས་དྭངས་
པར་བྱས། གླིང་གཟུ་ཕ་ཆེན་པོས་ཨ་ཁུ་སྒོམ་ཆེན་གཏིང་མེད་དང་
རྒྱལ་མཆོག་གེ་སར་རིན་པོ་ཆེའི་བཀའ་ལྟར་གདུག་པ་རྒྱལ་བློན་ལ་
མཐུ་ཟོར་རྒྱུག་དགོས་པའི་བཀ་འ་བཅད་བྱུང་བ་བཞིན་རྒྱལ་དཔོན་
ནས་ལེགས་པར་སྒྲུབ་རྒྱུ་དང་། ཉ་ཚ་དང་གཟིགས་འཕེན་གཉིས་
313
ས
|



ནས་ལེགས་ཞུས་ཀྱིས་ གདོང་བཙན་སྤྱི་དཔོན་ཤོག་ལ་འཇགས་རྒྱུ་་་
མཛད་ནས་བྱ་བ་འཕྲོ་གཙང་ཞིང་རྟེན་འབྲེལ་ལེགས་བྱས་ཕུན་སུམ་
ཚོགས་པར་གྱུར། གོང་མ་ལྷ་ཡི་བདེན་ཚིག་གིས། གཉེན་ཡང་
དགྲ་ལ་དགྲ་ཡང་གཉེན། གནོད་སྐྱེལ་བྱ་བ་ཕན་དུ་བསྒྱུར། རྟེན་
འབྲེལ་ཡ་རབས་མཆོག་ཏུ་ཤིས། དེ་ནས་ཉི་མ་དེ་ཡི་ཕྱི་ནང་སྒོམ་
ཆེན་གཏིང་མེད་ཀྱིས་གཏོར་ཟོར་འདྲེན་པ་ལ་ཐུགས་ཐག་ལེགས་རུང་།
ཨ་ཁུ་ཁྲོ་རྒྱལ་ནས་གནམ་ལྕགས་ཐོག་ལྕེ་འདྲེན་པ་ལ་མོས། དེ་ཡིས་
དུས་སུ་དེལ་ཆེན་མཚོ་ཁུག་གི་གསེང་ཞིག་ཏུ་བོན་གཏོར་ཟོར་ཆེན་
པོའི་སྒྲུབ་པ་འབད་ཅིང་སྐུ་སྲུང་སྟག་རོང་རང་ཚང་གི་སྲས་བློན་་་་
དཔུང་བཅས་ཀྱིས་མཛད། དེ་ནས་ཞག་ལྔའི་གོང་ཉམས་པ་བདུད་
ཀྱི་ནང་ཚན་སྲིན་བདུད་ཁྲག་རལ་མ་དེ་མིང་པོ་ཤོར་བའི་སྡུག་བསྔལ་
དང་མཐུ་རྩལ་ཆེ་བའི་ང་རྒྱལ་དང་གདུག་རྩུབ་ཀྱིས་ཁེངས་ཏེ་མོ་རང་
གཅིག་པོར་གླིང་སྒར་དུ་རྟགས་མ་ལེན་དུ་འགྲོ་རྒྱུ་བྱས་ནས་ཐོན་རྩིས་
ལ་ཀུན་གྱིས་བཤོལ་ཡང་བཤོལ་མ་ཐོབ་ཏེ། གཡུ་རྩེ་རྒྱལ་པོ་དང་ཤེ་
ལེ་ལག་རིང་གསུམ་དཔུང་སྒྲིག་རྒྱུ་ཁ་དན་བྱས་ནས་རང་རང་གི་ཆས་
གོས་གོ་མཚོན་གྱིས་བསྐོར་ཅིང་འཕྲུལ་གྱི་རྟ་གསུམ་ལ་བཞོན་ནས་སྒར་
ནས་ཐོན་པོ་དང་། དགྲ་ལྷ་གཉན་སྟག་དེ་ཉིད་གསེར་གྱི་སྦྲང་མ་
ཞིག་ལ་སྤྲུལ་ནས་སྐྱེས་མཆོག་དགྲ་ལྷའི་རྒྱལ་པོའི་སྙན་གོང་གཡས་སུ་
བབ་ནས། ཀྱི། འཛམ་ གླིང་སྐྱོང་བའི་རྒྱལ་པོ། སྙན་དབང་
དམ་པ་གསོན་དང་། ཉམས་པ་གདུག་པའི་ཁྲོད་ནས། དམ་སྲི་
བདུད་མོ་ནག་མོ་བདུད་ཕོ་གཡུ་རྩེ་རྒྱལ་པོ། བློན་པོ་ཤེ་ལེ་ལག་རིང་།
དམ་སྲི་མི་མིན་གསུམ་པོ་དཔུང་བསྒྲིགས་སྒར་འདིར་ཐོན་རན། ལྷ་
སྒར་ནང་དུ་ཤོར་ན། ནགས་ཚལ་མེ་ཡིས་བསྲེག་བཞིན་བྱུས་ལ་འཕོ་
314



ཀ
ཨ་སྶ
-
..
- :
：
་
，
- - ，
-，，，..-.. ཅཐ. - ，
，
，，
，，
-
-
"
- ,，
-
འཕྱུག་སྲིད་ཡོང་། གེ་སར་ཁྱེད་ཀྱི་སྤྲུལ་པ། སྟག་ཆས་ཅན་ལ་བརྒྱ་ ，
ཕྲག རྒྱལ་ པོའི་ སྐུ་ ཡི་ སྲུང་ བ། ཞེ་ རྟུལ་ ཁྲ་ གླག་ སྤྱང་ གསུམ།
ངེད་ཅག་དགྲ་བླའི་དམག་ཚོགས། མྱུར་བར་ཤུགས་ཀྱིས་བསྐྱོད་
ཡོང་། ལྷ་བདུད་གཉིས་པོ་སྟོབས་འགྲན། གནམ་ས་ཆ་ལང་རྡེབ་
རྡེབ། ཐུགས་གཞི་སྤོབས་པ་མ་ཆུང་། བདུད་མོ་དགྲ་ལྷས་་་་་་
བཅིངས་ཡོང་། འདུལ་མཛད་དགྲ་ལྷ་མཆོག་གོ། དེ་ཚེ་གཞིས་
སྡོད་ལྷ་བླས། གུ་རུ་གྲོགས་པོའི་གསལ་སྣང་། ལྷ་སྔགས་ཁྱེར་སོ་མ་
བྲལ། བཀའ་སློབ་མྱུར་དུ་གནང་འཚལ། ཞེས་ཞུས་ནས་ལྷ་ཀླུ་
གཉན་གསུམ་སེར་སྤྲིན་ཆད་པ་ལྟར་བདུད་ཀྱི་རྒྱལ་བཙུན་བློན་གསུམ་
གྱི་གདོང་ལེན་ལ་ཕེབས་སོ། དགྲ་ལྷ་གེ་སར་རྒྱལ་པོ་དེ་ཉིད་རླུང་
སེམས་རྟ་ལ་བསྐྱོན་ནས་གླིང་གི་བླ་མ་དང་ཨ་ཁུ་སྒོམ་ཆེན་གཏིང་མེད་
བཅས་ཀྱི་མདུན་སར་ཕེབས་ནས་ལྷ་ལུང་ཉམས་མེད་བཀའ་བསྩལ།
གུ་དྲག་གི་གསལ་སྣང་དང་ལྷ་སྔགས་ཁྱེར་སོ་གསུམ་མི་འབྲལ་བ་བྱེད་
དགོས་པའི་བཀའ་སློབ་གནང་། དེ་ནས་རྒྱལ་མཆོག་རིན་པོ་ཆེས་
དགྲ་ལྷའི་གོ་མཚོན་སྣ་དགུ་སྐུ་ལ་བརྗིད་པར་ཀླུབས་ཏེ་ མཇལ་ན་་་་
སེམས་ཡིད་སྤྲོ་བ། དགྲ་བཞི་ཟིལ་གྱི་ནོན་ལེ། ལེར་མ་ངང་གིས་
འདུ་བ། དགྲ་ལྷ་གྲིབ་བཞིན་འགྲོགས་པ། ལྷ་དབང་གཡུལ་དུ་
ཆས་པ་ལྟར་ཆིབས་པ་རྐྱང་རྒོད་འཕེལ་པོ་མཐོང་དགའ་སྐྱིད་པའི་གོང་
དུ་ཆིབས། འདན་མ་དང་དགའ་སྡེ་དཔའ་ལ་གསུམ་ཡང་དཔའ་
བརྗིད་ཡིད་དུ་འོང་བ་དགྲ་དར་ཚུབས་སེ་སྐུ་འཁོར་བཞི་པོ་བསྐལ་
པའི་རླུང་ཆེན་བདུན་གྱི་ཤུགས་འགྲོས་ཀྱིས་བསྐྱོད་པ་ན་ཟི་རོང་སྨད་
ཀྱི་ཡང་འགག་དེར་རྒྱལ་བཙུན་བློན་གསུམ་དང་མདའ་སྟོང་སྤྲད་པ་
ལྟར་ཐུག་པས་བདུད་ཀྱི་རྗེ་བློན་གསུམ་ནས་དེ་མ་ཐག་ཤིན་ཏུ་རྔམ་པ་
་
་ ་
་ ་
，
，
- -
-
31



རང་འདྲ་དབྱེར་མི་ཕྱེས་པ་བཅུ་རེ་འཁོར་དུ་བསྐོར་ནས་ཕྱི་ཆད་མེད་
པར་བྱུང་བ་དང་རྒྱལ་མཆོག་རིན་པོ་ཆེའི་སྐུ་གསུང་ཐུགས་ཀྱི་སྤྲུལ་པ་
དཔའ་བོ་ ལྟག་ཆས་ཅན་བརྒྱ་ཕྲག་དང་། ལྷ་ཀླུ་གཉན་གསུམ་གྱི་
སྤྲུལ་ པ་བརྒྱ་ཕྲག་ཆུ་སྣ་ལྟར་བརྡོལ་ཞིང་། དེ་ཡི་ནང་ནས་རྒྱལ་་་
མཆོག་སྐུ་ཡི་སྤྲུལ་པ་མི་དཀར་ལྷ་ཡི་དབང་པོ་ལྟ་བུ་རྟ་དཀར་གངས་
སེང་ལ་སྒ་སྲབ་སྤྲས་འདྲའི་གོང་ལ་ ཐོན་ནས་རྟ་ཁ་བཀག་གྲི་མགོ་
འཕུར་ནས་དགྲ་བོ་འདུལ་བའི་འགྱིང་གླུ་འདི་ལྟར་བཞེངས་སོ།
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཕ་རྒྱུད་ནམ་མཁའི་གླུ།
ཐ་ལ་མ་རྒྱུད་ས་བཞིའི་གླུ།
ལ་ལ་གཉིས་མེད་ཟུང་འཇུག་གླུ།
ཕ་རྒྱུད་བཀའ་རྒྱུད་བླ་མའི་གླུ།
དགྲ་ཉོན་མོངས་མགོ་བོ་བཅོམ་ཉིན་ལེན།
མ་རྒྱུད་མཁའ་འགྲོ་རྒྱ་མཚོའི་གླུ།
བདུད་མོ་དམ་ལ་འདོགས་ཉིན་ལེན།
གཉིས་མེད་ཐབས་ཤེས་ཟུང་འཇུག་ལེན།
ང་བདག་གཟུགས་འཛིན་བསྒྲལ་ཉིན་ལེན།
ལྷ་དཀོན་མཆོག་རྩ་གསུམ་སྤྱི་བོར་བཞུགས།
དབང་བཞི་སྐལ་ལྡན་བུ་ལ་སྩོལ།
ཉོན་མོངས་སྒྲིབ་བཞི་དག་པར་མཛོད།
འདས་མ་འོངས་ད་ལྟའི་སངས་རྒྱས་རྣམས།
རྒྱབ་རྟེན་མཛོད་ལ་བདུད་ཚོགས་སྒྲོལ།
ལྷ་ཀླུ་གཉན་གསུམ་དགྲ་ལྷའི་དཔུང་།
326



དཀར་ཕྱོགས་བསྟན་པ་སྲུང་བ་རྣམས།
ད་རེས་མ་གཡེལ་འཕྲིན་ལས་མཛོད། །
སྙིང་རྗེ་ཁྲོས་པོའི་གཟུགས་སྐུ་བཞེངས།
མངོན་སྤྱོད་དྲག་པའི་ལས་ལ་དགོངས།
བསྟན་དགྲ་སྒེར་དགྲ་ཉམས་པའི་དགྲ།
བླ་ཚེ་ལོངས་ལ་སྙིང་ཁྲག་བཞེས།
མིང་ཙམ་མེད་པ་རྡུལ་དུ་རློགས།
རྣམ་ཤེས་དབྱིངས་བཞུགས་ཐུགས་དཀར་བསྟིམ།
བདེ་གཤེགས་རྒྱལ་བའི་སྲས་སུ་བསྒྱུར།
གླུ་གོའམ་ཐོས་སམ་རྒྱལ་བཙུན་བློན། །
ས་འདི་ཚོ་འགག་དོག་གཅོང་རོང་ས།
བདུད་ཕོ་མོ་གནོན་སའི་ས་ཆ་རེད།
ང་འདྲ་ང་ངོ་མ་ཤེས་ན།
ལྷ་ཆེན་ཚངས་པའི་སྲས་པོ་ཡིན།
གཙུག་ན་རིན་ཆེན་ཚ་བོ་རེད།
གེར་མཛོ་གཉན་པོའི་བུ་དོད་ཡིན།
དཀར་ཕྱོགས་བསྟན་པའི་གཙུག་རྒྱན་ཡིན།
འགྲོ་བ་བདེ་ལ་འགོད་མི་ཡིན། །
ནག་ཕྱོགས་ཉམས་བདུད་ཁ་གནོན་ཡིན།
མངོན་སུམ་མགོ་སྐེ་འབྲལ་མི་ཡིན།
གོང་མ་ལྷ་ནས་བསྐོས་ལེ་ཡིན། །
བསྐོས་པའི་མི་དེ་འཁྲུངས་པ་འདྲ་།
བཙུགས་པའི་ཤིང་དེ་སྐྱེས་པ་འདྲ།
-
་



བུ་དོད་ལྷུན་གྱིས་གྲུབ་པ་འདྲ།
འཕྲང་དོག་པོ་འདི་འདྲའི་ལམ་སོ་ལ། །
སྒུག་མ་དགོས་དགྲ་དང་འཕྲོད་ལུགས་ལ།
འདྲི་མི་དགོས་བདུད་ཀྱི་རྗེ་བློན་ཚོ། །
དོན་གལ་ཆེན་དེ་རིང་འཕྲད་པ་སྐྱིད།
མི་ཉོབ་རྡུང་རྣམ་སྨིན་ལྕི་རོགས་རེད།
བུ་དེ་དྲག་དཔའ་ཁ་མཉམ་ན་གསལ། །
ཕོ་སུ་རྒྱལ་དབྱེ་བ་དེ་ནས་འབྱེད།
རྟ་སུ་མགྱོགས་མགྱོགས་དར་དེ་ནས་ལོན།
སྨན་བུ་མོ་སྐྲ་དམར་སྲིན་མོའི་ངོ༌།
འདྲི་མ་དགོས་ཐ་ཆུང་ཁྲག་རལ་མ།
ཞེ་སྡང་མེ་རི་འབར་བ་ལ།
སྙིང་རྗེ་ཆུ་བོའི་ཁ་གནོན་རེད།
ནུ་མ་མཆེ་བ་གཟེངས་ཞོན་འདྲ།
ཁྲོ་བ་ཆེན་པོའི་གཟི་བྱིན་གྱིས།
མི་སྡུག་སྲིན་མོ་ཟིལ་གྱིས་གནོན།
ཕོ་བདུད་གཡུ་རྩེ་རྒྱལ་པོ་ཁྱོད།།
ནུས་པ་མེད་པའི་ང་རྒྱལ་ཅན།
དཔའ་རྩལ་མེད་པ་ཝ་མོའི་བུ།
སྟོང་གཏམ་གཡུ་འབྲུག་སྒྲ་ལ་འགྲན། །
ལག་ལེན་ནམ་མཁའི་འཇའ་ཤར་ཁྱོད།
ཨ་བ་རེ་ལ་སྙིང་རེ་རྗེ།
གླིང་རྒྱལ་བློན་དཔུང་ལ་འགྲན་མི་ལ།
318



ལྷ་ཀླུ་གཉན་གྱི་སྟོབས་རྩལ་དགོས།
འཆི་བདག་འདྲ་བའི་ནུས་མཐུ་དགོས།
རླུང་བསེར་བུ་འདྲ་བའི་དངོས་མེད་དགོས།
གློག་དམར་པོ་འདྲ་བའི་མྱུར་མགྱོགས་དགོས།
དཔུང་ཟད་མེད་ཆུ་བོའི་རྒྱུན་བཞིན་དགོས།
ཨར་ཇག་ཇག་པའི་སྤྲང་དཔོན་ལ།
དེ་ལ་མཛངས་མ་ཟེར་རབས་མེད།
ཕོ་ངན་རུས་མེད་རྐུན་པོ་ལ།
དེ་ལ་དཔའ་རྒོད་ཟེར་རབས་མེད།
དེ་སྔ་བྱང་ལུང་རྐུན་ཇག་བྱས། །
ཕོ་རྒོད་གདོང་དང་མ་འཕྲད་འདུག
ཉམས་ཆུང་མི་བསད་རྒྱུ་ནོར་འཕྲོག
བྱས་པའི་ལས་འབྲས་རང་གི་སྡིག་
དེ་རིང་རང་ལ་སྨིན་ངེས་ཡིན།
མཐོ་བ་དབྱིངས་ནས་འགྲོ་ལམ་བཀག
རླུང་གི་སྤུ་གྲིའི་འཁོར་ལོ་བསྐོར།
བར་སྣང་ཁམས་ནས་མི་ཤོར་ལེ།
ཏིང་འཛིན་བཅད་རྒྱ་རིམ་བདུན་བཏབ།
ས་གཞི་ཁམས་ནས་མི་འཆོར་ལེ།
སྣང་སྲིད་དྲེགས་པ་ལས་ལ་བསྐུལ།
ཁྱོད་དངོས་ཡོད་མིན་ཡང་ཐར་བསམ་མེད།
དཔའ་རྩལ་ཡོད་ན་ངོམ་རན་རེད།
སྒྱུ་མ་ཡོད་ན་སྟོན་རན་རེད།
31 （)



ད་རེས་ཡོད་ན་དེ་ཡོད་ཡིན། །
ད་རེས་མེད་ན་དེ་མེད་ཡིན། །
དེ་རིང་ཐར་བསམ་དགྲ་ལ་སྒྱུར།
དགྲ་བསྒྱུར་ནག་པོ་བདུད་ལ་སྒྱུར་།
ཚུར་ཆས་ཕོ་རྒོད་ལྷ་དམག་དཔུང་།
གནམ་ས་ཁ་འཐབ་ཡ་ང་མེད། །
གཤིན་རྗེ་འཕྲད་ཀྱང་ཕྱི་ནུད་མེད།
སྐུ་སྲོག་ལྕགས་ལས་གྲུབ་ལེ་ཡིན།
འཆི་མེད་རང་དབང་ཐོབ་ལེ་ཡིན།
སྟོང་གསུམ་གཤོག་པའི་རལ་གྲི་འདི།
བདག་འཛིན་ཕུང་པོ་གཅོད་པའི་གྲི།
སྐྱེ་རྒྱུད་རྩད་ནས་གཅོད་པའི་གྲི།
གྲི་འདིའི་ལོ་རྒྱུས་ངོ་མཚར་ཆེ།།
དུས་ལ་བབ་ན་རིམ་པས་གསལ།
མིན་ན་མགོ་འབུལ་དྭངས་ལེན་དགོས།
བཟང་ངན་གླུ་ལན་སྨྲོས་ལ་ལྟ། །
གླུ་གོ་ན་གཏམ་གྱི་རྡོ་ག་ཡིན།
མ་གོ་གླུ་ལ་འབྲས་བུ་མེད། །
ཁྱོད་ཅག་ཡིད་ལ་དེ་ལྟར་ཞོག
ཅེས་གླུ་དེ་ལྟར་བཞེངས་པས་བདུད་མོ་དམ་ཉམས་མོ་སྦྲུལ་ལ་
ཚེར་ལྕག་བྲབ་པ་ལྟར་ཤིན་ཏུ་ཁྲོ་ཞིང་འབར་ནས་བོང་རིང་རི་བྲན་
དང་མཉམ་པ་ཁ་ནས་ཁྲག་གི་ཆར་པ་སྣ་ནས་ནད་ཀྱི་ན་བུན་འཐུལ་བ།
སྡིག་པའི་མུན་པ་འཁྲིགས་ཤིང་། ། བདུད་རྒྱལ་ཁོ་ཡང་དེ་བཞིན་་
320



བདུད་ཀྱི་འཕྲུལ་ཆེན་པོའི་སྟོབས་རྩལ་གཟུགས་བྱད་ཁྲག་རལ་མ་དང་
མཉམ་པ་ས་གཞི་གཡོ་འགུལ་ཉིག་ཉིག རི་བོ་འདར་ཤིག་ཤིག་
ཉི་མ་དམར་འོད་ལམ་ལམ་འོད་ཟེར་མི་སྣང་བར་བསྒྲིབས་བཞིན་པར་
ཕར་རིའི་རྩེ་ནས་བཟུང་ཚུར་རི་བདུད་མོས་བསྙིལ་རྩིས་ཀྱི་རྩལ་ཕྱུང་
ནས་བདུད་མོ་དེས་དཔའ་རྔམ་གྱི་གླུ་འདི་ལྟར་བླངས་པར་གདའོ།
གླུ་ཨ་ལུ་འོ་ན་ཐ་ལ་རེད། །
འོ་ན་ངག་གི་འགུགས་ལུགས་རེད།
འོ་གཅིག་འོ་གཉིས་འོ་དང་དགུ།
འོ་དགུ་སྟེང་ན་བཞུགས་པ་ཡི།
གུ་ལང་དབང་ཕྱུག་འཕྲུལ་པོ་ཆེ།
འཁོར་དུ་བདུད་རིགས་བྱེ་བ་འབུམ།
གནོད་བྱེད་བགེགས་རིགས་ས་ཡས་བསྐོར།
སྐྱེ་འགྲོ་ཡོངས་ཀྱི་སྲོག་གཅོད་མཁན།།
དེ་རིང་ཐ་ཆུང་གྲོགས་ལ་བྱོན།
དཔའ་རྟགས་རྟགས་མ་ལག་ལ་ཞོག
དགྲ་ཤ་དགྲ་ཁྲག་མཆོད་པ་འབུལ།།
བརྒྱ་སྟོང་ཁྲི་གསོད་ཁས་ལེན་འབུལ།
རང་ཆུས་བསྟན་པ་དར་བར་ཤོག
ས་འདི་རང་ས་འཕྲུལ་མེད་ཡིན། །
ང་འདྲ་ང་ངོ་མ་ཤེས་ན།
ཀླུ་སྲིན་མི་མིན་སྲས་མོ་ལ།
ཨ་མ་སྟོབས་ཆེན་དབང་བྱེད་ལ།
སྣང་སྲིད་ལྷ་འདྲེ་ཀུན་ཀྱང་འདུ།
བ
21



མི་ཆེན་ལྷ་འདྲེའི་སྲས་རེ་འཁྲུངས།
སྒོ་ང་རང་མདོག་ནང་ནས་རྡོལ། །
སྟོབས་རྩལ་འགྲན་མེད་ཡོངས་ལ་གྲགས། །
ང་འདྲ་ཐ་ཆུང་ཁྲག་རལ་མ། །
མོ་བདུད་ཀུན་གྱི་རྗེ་མོ་ཡིན། །
སྐྱེ་འགྲོ་ཡོངས་ཀྱི་སྲོག་བདག་ཡིན། །
སངས་རྒྱས་བསྟན་པའི་དགྲ་བོ་ཡིན།
གླིང་སྡུག་ཁྱོད་ཀྱི་དམ་སྲི་ཡིན། །
དམ་ཆོས་མི་བདེན་འབྲས་བུ་མེད།
དགེ་འདུན་མི་བདེན་སྲུང་བྱ་མེད།
སངས་རྒྱས་མི་བདེན་ལྟ་བ་མེད། །
སེམས་ཅན་མི་བདེན་རྒྱུ་འབྲས་མེད། ་
དགེ་སྡིག་མི་བདེན་སྤངས་བླང་མེད།
མེད་ལ་ཡོད་བཞིན་སྨྲ་མཁསུ་ཁྱོད།
ཆོས་ནང་པ་ཟེར་དུས་ཞེ་སྤྲོ་ལང༌།
སྒོས་གླིང་སྡུག་འགོག་མོའི་བུ་ཚ་ཁྱོད།
རྒྱུ་ནོར་ཟས་མེད་སྤྲང་པོའི་བུ།
བྲ་བ་གྲོ་མ་ཁམ་ཟས་བྱས།
རྒོ་བ་བེའུའི་སློག་པ་ཅན།
དར་གོས་འཚོ་ཟས་སྐལ་བ་ཆད།
ངན་པ་ཡུལ་དགུ་ཕུང་བའི་བུ།
གླིང་སྡུག་ནང་གི་དཀྲུག་ཤིང་ཁྱོད།
ཕ་དང་ཁུ་བོའི་གཉའ་གནོན་ཁྱོད།
322



ངེད་ནག་པོ་བདུད་ཀྱི་སྒོས་དགྲ་ཁྱོད།
དེ་རིང་ཐུག་པ་དགའ་ལུ་མུ།
དེ་དྲག་རྟ་དམག་ཤ་ར་ར།
དཔའ་རྔམ་དགྲ་ཟིལ་ཚུབས་སེ་ཚུབས།
མི་འཇིག་རྐན་སྒྲ་ཐག་སེ་ཐག་
དཔུང་ཡོད་མདོག་སྔོན་རྗེས་དམག་གིས་བཀང༌།།
དཔེར་ན་དགྲ་མ་ཨེ་འདྲ་གདའ། །
བྱིའུ་ནག་སག་གཤོག་སྒྲ་བསྒྲིགས་ཞན་འདྲ།
ལྕགས་ཁྲ་ངེད་ལ་ཉམ་ང་མེད།
བར་སྣང་རླུང་དང་སྡེབ་པའི་དུས།
མཆུ་སྡེར་ཁྲག་ལ་བསྒྲེས་པས་ཆོག
གཡག་ཆུང་རུ་གྲ་བསྒྲིགས་ཞན་འདྲ།
ཁོ་མོ་འབྲོང་ལ་ཉམ་ང་མེད། །
རི་གསེབ་གད་ངང་སྡེབ་པའི་དུས།
རུ་ཐུར་ཁྲག་ལ་བསྒྲེས་པས་ཆོག
གཅན་སྤྱང་སྡེར་བརྒྱ་བསྒྲུད་ཞན་འདྲ།
གངས་སེང་དཀར་མོར་ཉམ་ང་མེད།
སིལ་སིལ་སྒྲ་སྐད་སྒྲོགས་པའི་དུས།
གཅན་བརྒྱ་ཟིལ་གྱིས་མནན་པས་ཆོག་
གླིང་སྡུག་དཔུང་གྲོ་བསྒྲིགས་ཞན་འདྲ།
རྒྱལ་བཙུན་ངེད་ལ་ཡ་ང་མེད། །
དཔུང་ཤུགས་སྟོབས་ཤུགས་ཕྱུང་བའི་དུས།
ཡུ་མེད་གཏན་དང་ཕྲལ་བས་ཆོག



ཨེ་ཟེར་ལྟོས་ལ་མི་ཟེར་ལྟོས།
དར་གཅིག་སྒུགས་དང་རིམ་པས་གསལ།
གོ་བསྐོར་མཚོན་ཆ་འགྲན་བསམ་མེད།
བསྙིལ་ན་རི་རབ་རྩེ་ནས་བསྙིལ།
བསྒྱུར་ན་གནམ་ས་སྟེང་འོག་བསྒྱུར།
བརྡབས་ན་ཉི་ཟླ་ཆ་ལང་རྡེབ།
དཀྲུག་ན་རྒྱུ་མཚོའི་གཏིང་ནས་དཀྲུག
འཐབ་ན་གླིང་སྡུག་བུ་ལ་འཐབ།
འ གྲས་ན་ནང་པའི་བསྟན་ལ་འགྲས།
བརླག་ནི་གླིང་གི་བསྟན་པ་བརླག་
ཁྱོད་ཚོ་བདུད་ཀྱི་ཕུང་འདྲེ་རེད།
ངེད་ཀྱང་བསྟན་བཤིག་དམ་ཉམས་ཡིན།།
རང་སྣང་དཔའ་མདོག་འདྲ་འདྲ་ཡིན།
རང་སེམས་ཞེ་ཐག་རྦད་ཆོད་ཡིན།
ནག་པོ་བདུད་ཀྱི་ལྷ་སྲུང་ཚོ། །
ད་རེས་མ་གཡེལ་རྒྱབ་རྟེན་མཛོད། །
ལུས་གྲིབ་མ་བཞིན་དུ་འབྲལ་མེད་སྐྱོངས།
དཔུང་ཤུགས་ཕྱུང་ལ་དགྲ་འདྲེ་སྒྲོལ།
ཆགས་པའི་ས་མལ་མེད་པ་བྱེད།
ཁྱོད་རང་ཡིད་ལ་དེ་ལྟར་ཞོག
ཅེས་ གླུ་དེ་ལྟར་བླངས་ནས་མོ་དང་གཡུ་རྩེ་གཉིས་ཀྱིས་རི་བོ་
བསྙིལ་དུ་ཉེ་བ་ན། གེ་སར་དགྲ་ལྷའི་རྒྱལ་པོ་ཁོང་གིས་རི་གཉིས་པོ་
དེ་ ལྕགས་ཀྱི་དབུས་རི་ལྷུན་པོ་ཞིག་ལ་བསྒོམས་པས་རི་གཡོ་འགུལ་
324
H



ཙམ་ལས་བསྙིལ་རྒྱུ་ཕར་བཞག་མཐར་གཡོ་འགུལ་ཙམ་ཡང་མ་ནུས།
དེ་མ་ཐག་སྐུ་རྗེས་རླུང་གི་ཕ་མ་བུ་དགུ་རླུང་བུམ་པ་ཅན་གྱི་ཞབས་སུ་
མནན་ཏེ་ སྐད་ ཅིག་ དྲག་ ཏུ་བཏང་བས་བདུད་ཀྱི་རྒྱལ་བཙུན་བློན་
གསུམ་དཔག་ཚད་གཅིག་ནམ་མཁར་བཏེགས་ཏེ་སར་ལྷུང་བའི་ཚེ་
བདུད་ལྷས་དབུགས་དབྱུང་ནས་སྲོག་ཆེན་མ་ཆད་ཀྱང་དར་གཅིག་
རྒྱལ་བའི་ཚེ་བདུད་ཁྱབ་པ་ལག་རིང་དང་ཉུལ་བྱེད་མ། མི་དགུ་
ཁྲག་མིག་མ་ཐེའུ་རངས་ཨུ་ཝེར་མ་ལ་སོགས་པས་རྒྱལ་བཙུན་བློན་
གསུམ་པང་དུ་བླངས་ནས་དྲན་པ་སོས་ཤིང་ན་བ་སངས། དེའི་ཚེ་
གུ་ལང་དབང་ཕྱུག་དང་དགྲ་ལྷའི་གཉན་སྟག་གཉིས་གདོང་ཐུག་པ་
དང༌། ལྷ་ཀླུ་གཉན་གསུམ་དང་ཐེའུ་རངས་དཀར་ནག་ཁྲ་གསུམ་
འཁྲུག སོ་སོའི་བཞི་བདག་དང་ཟོ་དོ་ར་སོགས་འཁྲུག་ནས་རི་གཡོ་
བ་དང་འ་གུལ་བ་འུར་སྒྲ་དིར་སྒྲ་སྐར་མདའ་དང་མེ་ལྕེ་བབ་ པ་ ལ་
སོགས་བྱས། དཔའ་རྟུལ་གསུམ་གྱིས་ཅི་བྱ་དང་འདི་བྱ་མེད་པའི་
ངང་འདན་མས་བདུད་ལྷར་དམིགས་ནས་མདུན་སའི་ན་བུན་འཐུལ་
བའི་ཕྱོགས་ལ་མདའ་བརྒྱབ། སེང་སྟག་གིས་རལ་གྲི་གཡུག ་ ས་
སྡེས་སྣང་སྲིད་ཟིལ་གནོན་གྱི་སྐུ་ལམ་གྱིས་གསལ་ཏེ་ཕྱོགས་མཚམས་ལ་
སྡིག་མཛུབ་མེ་འབར་བ་བསྟན་པས་བདུད་ ལྷ་རྣམས་རིམ་ གྱིས་ མ་
བཟོད་ནས་རྒྱབ་རྟེན་དང་སྡོངས་གྲོགས་བྱས་པ་ཡལ་སོང་། དགྲ་ལྷ་
གེ་སར་རྒྱལ་པོ་ཁོང་གིས་བདུད་ཀྱི་རྗེ་དཔོན་གསུམ་དུས་གཅིག་བསྒྲལ་
བར་དགོངས་ཀྱང་བདུད་ལྷས་དབུགས་དབྱུང་ནས་བདུད་ལྷའི་་་་་
གྲོགས་དང་བཅས་ཕར་ཙམ་ཕྱིར་ལོག་ཏུ་འགྲོ་མུས་ངང་། དགྲ་བླ་
གཉན་སྟག་དང་ལྷ་ཀླུ་གཉན་གསུམ་གྱིས་ཞགས་བཏབ་ནས་བདུད་མོ་
ཐ་ཆུང་ཁྲག་རལ་མ་བཟུང་སྟེ་སྐད་གཅིག་ཏུ་ཁྲ་ཡིས་བྱིའུ་ཁྱེར་བ་ལྟར་
325



༥
་
རྫུ་འཕྲུལ་ཤུགས་ཀྱིས་འཐེན་པས་བདུད་ཀྱིས་རྒྱལ་བློན་གཉིས་ཀྱིས་
གར་ཁྱེར་མ་མཐོང་། ཁོ་རང་གཉིས་ལ་དགྲ་བླ་ཝེར་མ་དཔའ་བོ་
སྟག་ཆས་ཅན་དུ་མས་གྲི་རྡོ་སོགས་ཆར་བཞིན་ཕབ་པས་ལུས་ལ་ཕོག་
ནས་གཟེར་ཆེ་བས་སར་ལྷུང་ལ་ཁད་དུ་ཕར་ཕར་དེད། ཁོ་རང་
གཉིས་ཀྱིས་མདའ་རེ་འཕངས་པས་མི་དུ་མ་བསྒྲིལ་ཐུབ་པའི་སྣང་བ་
ཤར་བས་མདའ་རྣམས་ཡོངས་རྫོགས་ཟད། གྲི་མདུང་གིས་ལན་ཅི་
ཐུབ་ མ་བྱུང་ཞིང་དབུགས་ནུས་ཟད་ ཅིང་དཔའ་ཚོད་བཟུང་ནས་་་
དམག་སྒར་གྱི་ཕྱོགས་སུ་ཤོར་ནས་དེ་ཐོན་འགྱོད་པ་ཚད་མེད་ངང་ལ་
འབྱོར། བདུད་མོ་ཐ་ཆུང་ཁྲག་རལ་དེ་ས་འགག་དེ་ཡི་ཡར་ནང་།
སྲིབ་རི་ནག་པོའི་གདོང་སྣ། ཉིན་རི་ཆུ་བོ་རྦབ་སྣ། ས་ཟད་ཐང་
གི་འདུས་མདོ་དེར་ རྒྱལ་བློན་རྣམས་འཛོམས་ པའི་ སར་ཁྲིད་ནས་་་
གཉན་ སྟག་དམར་པོས་འདི་ལ་སྤྲུལ་པ་ཆོ་འཕྲུལ་ཡོད་པས་ཏིང་ངེ་
འཛིན་གྱི་དམིགས་པ་དང་ལྷ་ཞགས་ཀྱིས་དམ་པོར་བཅིངས་ནས་ཞེ་
རྟུལ་བློན་རྣམས་ཀྱིས་ཟུངས། མོ་དམ་ཉམས་གདུག་འདྲེ་ཉམས་
པའི་སྲིན་མོ་ཡིན་པས་དད་པ་འཇོག་དཀའ་བས་དྲག་པོ་མངོན་སྤྱོད་
ཀྱིས་སྒྲོལ་ལ་སྨོན་ལམ་ཐ་ཚིག་བཟང་པོ་མཛོད་གསུངས་པའི་ལུང་བྱུང་
བ་དང་། ཞེ་རྟུལ་རྣམས་ཀྱིས་མོ་ལ་སྡིག་མོ་མཛད་པ་ན་མོས་བདུད་
མོའི་ཆ་ལུགས་ནུ་མ་ཁྲག་ལ་བཀལ་ཤིང་མཆེ་བ་གཙིགས་ནས་ངས་
ཁྱོད་རང་རྣམས་ཀྱི་བསྟན་པ་སྨད་ཅིང་སྲོག་གཅོད་བྱེད་ནུས་པར་ཤོག་
ཅིག་ཟེར་བ་དང་། འཛམ་གླིང་བདེ་སྐྱིད་ཀྱི་ལྷ་སྐལ། མགོ་ནག་
ཡོངས་ཀྱི་དགྲ་ལྷ། དུས་གསུམ་སངས་རྒྱས་ཐམས་ཅད་ཀྱི་ཐུགས་རྗེ་
བྱིན་རླབས་ནུས་མཐུ་གཅིག་ཏུ་བསྡུས་པའི་རང་གཟུགས་གེ་སར་ནོར་
བུ་དགྲ་འདུལ་ཁོང་སྟོང་ཉིད་སྙིང་རྗེ་ཆེན་པོའི་ངང་ཡེ་ཤེས་ཁྲོ་བོ་ཆེན་
326



༥
་
པོའི་སྐུ་རུ་བཞེངས་ནས་མོའི་བྲང་དཀྱིལ་ལ་ཞབས་གཡས་པས་བརྫིས་
ནས་གྲི་ཆུང་ཤེལ་གྲི་ཡུ་དཀར་འཇམ་དཔལ་དབྱངས་ཀྱི་ཕྱག་མཚན་དེ་
ཕྱག་ཏུ་བཟུང་ནས་སྙིང་རྗེ་ཆེན་པོའི་བདེན་ཚིག་སྨོན་ལམ་གྱི་གླུ་འདི་
ལྟར་བཞེངས་པར་གདའ་འོ།
ཨོཾ་མ་ཎི་པདྨེ་ཧཱུྃ།
གླུ་ཨ་ནི་ཆོས་དབྱིངས་སྐྱེ་བ་མེད།
ལ་ནི་གསལ་མདངས་ལོངས་སྤྱོད་རྫོགས།
ཐ་ནི་འགག་མེད་སྤྲུལ་པའི་སྐུ། །
སྐུ་གསུམ་དུག་གསུམ་རང་གྲོལ་གླུ།
ཉོན་མོངས་དགྲ་བོ་འདུལ་བའི་གླུ།
འདོད་ཆགས་བདུད་མོ་སྒྲོལ་བའི་གླུ།
སངས་རྒྱས་སྔོན་ནས་སངས་རྒྱས་པའི།།
སྨོན་ལམ་རྣམ་དག་མཐུ་བཙན་པའི། །
ཐོག་མའི་མགོན་པོ་ཀུན་ཏུ་བཟང༌། །
དེ་ལ་དགོངས་རྒྱུད་རྡོ་རྗེ་སེམས། །
དགའ་རབ་རྡོ་རྗེ་ཤྲཱི་སེང་། ་
པད་མ་འབྱུང་གནས་གཙོ་དང་འཁོར།
རྗེ་འབངས་གྲུབ་ཆེན་བརྒྱད་ཅུ་དང་།
གཏེར་སྟོན་རིག་འཛིན་རྒྱུད་བཅས་ལ།
བཟོད་མེད་གདུང་བས་གསོལ་བ་འདེབས།
སྐྱེས་བུའི་ལས་སྨོན་འགྲུབ་པར་ཤོག
ཕྱོགས་བཅུར་བཞུགས་པའི་སངས་རྒྱས་དང༌།
སྐལ་བཟང་སངས་རྒྱས་སྟོང་རྩ་གཉིས།
327



དུས་གསུམ་བྱོན་དང་བྱོན་པ་ཡི།
བྱང་ཆུབ་སེམས་པ་ཇི་སྙེད་དང་།
གསུང་རབས་མདོ་སྡེ་བཅུ་གཉིས་ཆོས།
སྡེ་གཉིས་འཕགས་པའི་དགེ་འདུན་ལ།
བཟོད་མེད་གདུང་བས་གསོལ་བ་འདེབས།
ཉམས་བདུད་འདུལ་བའི་གྲོགས་ལ་བྱོན།
སྡིག་ཅན་ཕུང་པོ་ཡོན་དུ་འབུལ། །
རྣམ་ཤེས་བདེ་ཆེན་ཞིང་དུ་དྲོངས།
སྐྱེས་བུའི་ལས་སྨོན་འགྲུབ་པར་ཤོག
ས་འདི་སྣང་ཡུལ་སོ་སོ་སྟེ།
དག་ན་སྣང་ཡུལ་བདེ་ཆེན་ཞིང༌། །
མ་དག་བདུད་མོ་བཤའ་ར་རེད། །
མི་ང་ལ་སྣང་ཡུལ་སོ་སོ་སྟེ། །
མ་དག་ཇོ་རུ་སྲོག་གི་གཤེད།
ནག་པོ་བདུད་ཀྱི་ཁ་གནོན་ཡིན།།
དག་ན་སངས་རྒྱས་འདུས་སྐུ་ཡིན། །
ཁམས་གསུམ་བདེ་ལ་འགོད་མི་ཡིན།
རིགས་དྲུག་ཐར་ལམ་སྐྱེལ་མི་ཡིན།
སེང་ཆེན་ལྷ་ཡི་བླ་མ་ཡིན།
དེ་ནས་ཉམས་པའི་བདུད་མོ་ཁྱོད།
ཁྱོད་ཡེ་ཐོག་སྔོན་ནས་སྨོན་ལམ་ཉམས།
བར་དུ་མ་རིག་དུག་ལྔས་འཁྲུལ།
འཁྲུལ་བ་རང་ངོ་མ་ཟིན་པས།
328



ཉོན་མོངས་ཆེར་སྤྱད་ཉོན་མོངས་འཕེལ།
ཉོན་མོངས་དགྲ་ལ་ཟད་མཐའ་མེད། ，，
ཞེ་སྡང་དམྱལ་བའི་གནས་སུ་སྐྱེ། །
བཙོ་སྲེག་ཚ་གྲང་ཡ་རེ་ང་། །
སེར་སྣའི་རྒྱུ་རྐྱེན་ཡི་དྭགས་སྐྱེ།
བཀྲེས་སྐོམ་སྡུག་བསྔལ་ཡ་རེ་ང་།
འདོད་ཆགས་རང་སྣང་འཁྲུལ་བའི་རྐྱེན།
དག་ན་སྣང་མཐའ་བདེ་ཆེན་ཞིང་།
གཏི་མུག་ལས་རྐྱེན་དུད་འགྲོར་སྐྱེ།
གླེན་ལྐུགས་བཀོལ་སྤྱོད་སྡུག་རེ་བསྔལ།
གཏི་མུག་ཆེར་བསྐྱེད་འཁྲུལ་བའི་རྐྱེན།
དག་ན་རྣམ་སྣང་སྟུག་པོ་བཀོད། །
ཕྲག་དོག་རྒྱུ་རྐྱེན་ལྷ་མིན་སྐྱེ། །
འཐབ་རྩོད་ཕམ་ལྟུང་སྡུག་བསྔལ་ཆེ།
ཕྲག་དོག་ཆེར་བསྐྱེད་འཁྲུལ་བའི་རྐྱེན།
དག་ན་དོན་གྲུབ་ལས་རབ་རྫོགས། །
ང་རྒྱལ་རྒྱུ་རྐྱེན་ལྷ་རུ་སྐྱེ། །
ཚེ་ལོ་རིང་པོའི་སྡུག་བསྔལ་ཆེ། །
ང་རྒྱལ་འཁྲུལ་བ་ཉོན་མོངས་རྐྱེན།
དག་ན་རིན་འབྱུང་དཔལ་ལྡན་ཞིང་།
དུག་ལྔ་གནས་དག་ཡེ་ཤེས་ལྔ།
ཡེ་ཤེས་རྒྱལ་བ་རིག་ལྔ་ཡབ། །
ཁམས་ལྔ་གནས་དག་ཡུམ་ཆེན་ལྔ།
329



ཚོགས་བརྒྱད་གནས་དག་སེམས་དཔའ་བརྒྱུད།
ཡུལ་བརྒྱད་གནས་དག་སེམས་མ་བརྒྱད།
རྟོགས་ཚོགས་གནས་དག་མཆོད་ལྷ་བརྒྱད།
ཚད་མེད་བཞི་ལྡན་སྒོ་མ་བཞི།
ཡེ་ཤེས་གསལ་དག་སྒོ་མ་བཞི།
ཉོན་མོངས་དུག་འཇོམས་ཐུབ་དྲུག་སྐུ།
རང་ལུས་རྒྱལ་བ་ཞི་ཁྲོའི་སྐུ།།
ཤེས་ན་ལྷ་ཡི་ཕོ་བྲང་གསལ།
ཨེ་མ་བདུད་མོ་ཁྲག་རལ་མ། །
འགྲོ་བ་སེམས་ཅན་ཕ་མ་སྟེ།
གཅིག་ཟ་གཅིག་གསོད་ཡ་རེ་ང་།
རང་གི་ལུས་ལ་དཔེ་ལོངས་ལ།
གཞན་ལ་གནོད་པ་མ་བྱེད་ཅིག
དྲི་མ་མེད་པ་རྒྱལ་བའི་གསུང་།
ཁྱོད་སྐྱེས་ནས་ཉི་མ་ད་བར་དུ།
གནོད་ཅིང་འཚེ་བར་ཅི་བྱས་པ།
བསམ་པ་བློ་ཡིས་སྐོར་རྫོགས་གྱིས།
འགྲོ་བ་ཡོངས་ཀྱི་བླ་ཚེ་བརྐུས།
སྲོག་བཅད་བྱས་བྱས་བགྲང་ཚོད་མེད།
རྒྱུ་ནོར་འཕྲོག་བཅོམ་གླེང་ཚོད་མེད། །
དཀར་པོ་ཆོས་ལ་སྐུར་བ་བཏབ། །
སངས་རྒྱས་བསྟན་ལ་ལོག་པར་བལྟས།
བདག་ཅག་རྣམས་ལ་སྒོས་དགྲ་བྱས།
330



སྐུ་གསུང་ཐུགས་ཀྱི་རྟེན་མཆོད་བཤིག
བསྟན་དགྲ་དམ་ཉམས་བདུད་མོ་ཁྱོད། ་
ལོ་མང་རིམ་པས་སྡིག་བསགས་ན། །
དམྱལ་ཁམས་བཅོ་བརྒྱད་ཁ་བརྒྱུད་ནས།
བསྐལ་པ་སྟོང་ལ་ཡར་ཐར་མེད།
ཁྱོད་འབྲེལ་ཐམས་ཅད་ངན་སོང་ལྷུང་། །
ཁྱོད་མིང་ཐོས་པས་བསོད་ནམས་ཉམས།
དེ་ཕྱིར་ད་ལྟ་ནས་བསྒྲལ་ན། ་
འཁོར་བ་མཐའ་རྐྱེན་དོན་ཡོད་ཕྱིར།
བྱམས་དང་སྙིང་རྗེས་བསྒྲལ་བར་བྱ།
དེ་སྔ་ལག་འབྲེལ་བྱུང་ཚད་རྣམས། །
གཅིག་ཀྱང་ངན་སོང་བཏང་མ་མྱོང་།
ང་གསོད་པའི་ཤན་པར་མ་བསྒོམས་པར།
འདྲེན་པའི་བླ་མར་སྒོམ་ཤེས་ན།
འཕོ་བ་མྱུར་ཐབས་གསང་ལམ་གྱིས།
མཚོན་རྒྱ་ཁབ་རྩེ་ཙམ་སྡིག་མི་དགོས།
ཐར་པའི་ཞིང་སྐྱེལ་ཨུ་འུ་ཙི།
དེ་ཚོ་ཅི་དགའ་སྨྲ་ལན་གྱིས།
ཡིད་ལ་ངེས་ཚེ་བསམ་བློ་ཐོངས།
ཨ་མཚར་མོ་བདུད་མོ་ཁྲག་རལ་མ།
རྔམ་པའི་མཆེ་བ་གཙིགས་ཞན་འདྲ།
ལྷ་སྲས་ང་ལ་ཡ་ང་མེད། །
གཟུགས་བརྙན་སྤྲུལ་སྒྱུར་ཅི་བྱས་ཀྱང་།
331



འ
ཏིང་འཛིན་ཞགས་པས་འཆོར་ས་མེད།
གཡོ་འཁྲུལ་བསླུ་ཐབས་ཅི་བྱས་ཀྱང༌།
ཅི་དང་ཅི་འབྱུང་གསལ་ལེར་གསལ།
དད་པའི་འདུན་པ་མ་ཐོབ་པར། །
ངན་འབྲེལ་དྲག་པོས་མ་བསྒྲལ་ན།
སྲིན་མོ་ཐར་པ་ཐོབ་དུས་མེད།
དེ་ཕྱིར་དྲག་པོའི་ལས་ལ་འཇུག
གྲི་ཆུང་ཡུ་བ་དཀར་པོ་འདི།
ལྷ་རྣམས་ཀུན་གྱི་ཕྱག་མཚན་ཡིན།
ཤེས་རབ་ཡེ་ཤེས་རལ་གྲི་ཡིན། །
མ་རིག་ཉོན་མོངས་བདུད་ལུས་འདིར།
བཟོད་མེད་སྙིང་རྗེའི་བྱེད་ལས་བྱེད། །
བདུད་ཀྱི་གཉའ་ནས་གནོན་པའི་ཕྱིར།
ལྷ་དཀོན་མཆོག་ཐུགས་གཡེང་མ་མཛད་ཅིག
བདུད་མོའི་སྡིག་སྒྲིབ་བྱང་བར་ཤོག
དཀར་ཕྱོགས་ཆོས་ཀྱི་དབུ་འཕང་བསྟོད།
ནག་ཕྱོགས་བསྟན་པ་ཕྱི་ལ་གནོན།
དམ་ཉམས་ལས་ངན་ཟད་པར་ཤོག
མགོ་ནག་སྐྱེ་ལུས་ཐོབ་པར་ཤོག
ལྟ་བར་བྱེད་པ་མིག་ཡིན་པས།
བདུད་མོའི་མིག་འབྲས་ཕྱི་ལ་ཕྱུང་།
ཉན་པར་བྱེད་པ་རྣ་བ་ཡིན།
བདུད་མོའི་རྣ་བ་གཡས་གཡོན་འབྲེག
332



སྣོམ་པར་བྱེད་པ་སྣ་ཡིན་པས། །
ཉམས་པ་བདུད་མོའི་སྣ་དེ་འབྲེག
སྟོབ་པར་བྱེད་པ་ལག་ཡིན་པས།
དམ་ཉམས་བདུད་མོའི་ལག་གཉིས་འབྲེག
འགྲོ་བར་བྱེད་པ་རྐང་པ་ཡིན།
དམ་ཉམས་བདུད་མོའི་རྐང་པ་གཅོད།
མ་དཀོན་མཆོག་རྩ་གསུམ་མཐུ་མ་ཆུང་། །
རིགས་གསུམ་མགོན་པོ་ཐུགས་མ་གཡེལ།
པད་མ་འབྱུང་གནས་བྱིན་མ་ཆུང་།
དུས་གསུམ་སངས་རྒྱས་བྱང་ཆུབ་སེམས།
སྨོན་ལམ་དམ་བཅའ་མ་དོར་བར། ་
བདུད་མོར་རྔན་འདོན་སྲོག་བཅད་ན། །
བསགས་པའི་སྡིག་གྲིབ་བྱང་བར་ཤོག
དཀར་ཕྱོགས་བསྟན་པའི་དབུ་འཕང་བསྟོད།
ནག་ཕྱོགས་བསྟན་པ་ཨར་ལ་གཏོད།
དམ་ཉམས་ལས་ངན་ཟད་པར་ཤོག
མ་འོངས་སྐྱེ་བ་ཕྱི་མ་ལ།
ཉོན་མོངས་དུག་ལྔ་རང་གྲོལ་ནས།
ཡེ་ཤེས་ལྔ་ལྡན་ཁོང་ནས་ཤར། །
གཞན་དོན་བྱ་བ་བྱེད་ནུས་ཤོག
དྲན་པར་བྱེད་པ་སྙིང་ཡིན་པས།
སྙིང་གི་དྭངས་མ་ཕྱི་ལ་འདོན། །
སྙིང་རྩ་ཤེལ་གྱི་སྦུ་གུ་ན།
333



ཞི་ལྷ་བཞི་བཅུ་རྩ་གཉིས་བཞུགས།
མགྲིན་པ་ལོངས་སྤྱོད་འཁོར་ལོ་ན།
དག་པ་རིག་འཛིན་ལྷ་ཚོགས་བཞུགས།
ཀླད་པ་དུང་ཁང་ཕོ་བྲང་ན།
ཁྲག་འཐུང་ཁྲོ་བོའི་ལྷ་ཚོགས་བཞུགས།
མངོན་སུམ་ཁྱོད་ཀྱིས་མཐོང་བར་ཤོག་
ལྷ་དེ་ཁྱོད་ཀྱི་ཡེ་ཤེས་ལྷ། །
ཟེར་དེ་རང་སྣང་ཡེ་ཤེས་ཟེར།
སྒྲ་ཐོས་ཧཱུཾ་ཕཌ་རྒྱོབ་སོད་སྨྲ།།
ཐམས་ཅད་རང་གི་ཡེ་ཤེས་སྨྲ། །
གཞན་ནས་ཤར་བའི་ལྷ་མ་ཡིན།
རང་སྣང་ལྷ་ལ་གསོལ་བ་ཐོབ། །
ལྷ་ཚོགས་ཐུགས་རྗེ་མ་ཆུང་ཞིག་
བདུད་མོ་དམ་ཉམས་ཞིང་ལ་དྲོངས།
ཕུང་པོ་འདོད་ཡོན་ཚོགས་སུ་འབུལ། །
རྣམ་ཤེས་ཕཌ་ཀྱིས་དབྱིངས་ལ་སྦྱོངས། །
ཀ་པ་ལ་ཡི་ནང་རོལ་དུ།
ཤ་ཁྲག་ཐམས་ཅད་དུམ་བུར་ག ཏུབ།
རང་བྱུང་ཐོད་སྐྱིད་སྟེང་དུ་བཙུགས།
གཏུམ་མོའི་མེ་སྦར་དྲོད་ཀྱིས་ཁོལ།
ཨ་ཧཱུྃ་ཡིག་འབྲུ་འོད་དུ་ཞུ། །
ཤ་ཁྲག་འདོད་ཡོན་བདུད་རྩིར་འགྱུར།
ཐོག་མའི་མགོན་པོ་ཀུན་ཏུ་བཟང་། .
334



ལོངས་སྐུ་རྒྱལ་བ་རིགས་ལྔ་དང༌།
སྤྲུལ་སྐུ་རིགས་གསུམ་མགོན་པོ་ལ། -
ཤ་ཁྲག་བདུད་རྩིའི་མཆོད་པ་འབུལ།
རྣམ་ཤེས་བདེ་ཆེན་ཞིང་དུ་དྲོངས། །
བདུད་ལུས་ལྷ་ལ་འགྱུར་བ་ཤོག་
སྨོན་ལམ་བཟང་པོ་རྒྱས་ཐེབས་ཤོག
ཉམས་པའི་སྡིག་གྲིབ་བྱང་ནས་ཀྱང༌།
འབྲས་བུ་གཞན་དོན་ནུས་པར་ཤོག
ཀུན་བཟང་རྡོར་སེམས་རྒྱལ་པོ་ཛ།
རནྡཱ་སེམས་ཀློང་མན་ངག་སྟེ།
བཀའ་བབ་རིག་འཛིན་བཅུ་པ་བཅས།
རྫོགས་ཆེན་རྒྱུད་པའི་བླ་མ་ལ།
ཤ་ཁྲག་བདུད་རྩིའི་མཆོད་པ་འབུལ།
རྣམ་ཤེས་བདེ་ཆེན་ཞིང་དུ་དྲོངས། །
བདུད་ལུས་ལྷ་ལ་འགྱུར་བར་ཤོག །
སྨོན་ལམ་བཟང་པོའི་རྒྱས་ཐོབ་ཤོག
ཉམས་པའི་སྡིག་སྒྲིབ་བྱང་ནས་ཀྱང་།
འབྲས་བུ་གཞན་དོན་ནུས་པར་ཤོག
དྲིན་ཆེན་རྩ་རྒྱུད་བླ་མ་སོགས།
ཐུགས་རྗེའི་མངའ་བདག་ཁྱེད་རྣམས་ལ།
ཤ་ཁྲག་བདུད་རྩིའི་མཆོད་པ་འབུལ།
རྣམ་ཤེས་བདེ་ཆེན་ཞིང་དུ་དྲོངས།
བདུད་ལུས་ལྷ་ལ་འགྱུར་བར་ཤོག
335



བ་,
།
།
T
སྨོན་ལམ་བཟང་པོ་རྒྱུས་ཐེབས་ཤོག
ཉམས་པའི་སྡིག་སྒྲིབ་བྱང་ནས་ཀྱང་།
འབྲས་བུ་གཞན་དོན་ནུས་པར་ཤོག
བདེ་མཆོག་ཀྱེ་ཡི་རྡོ་རྗེ་དང་།
ཡི་དམ་རྒྱུད་སྡེ་བཞི་དྲུག་དང་། །
བཀའ་བརྒྱུད་དགོངས་འདུས་ཕུར་པའི་ལྷ།
ཕྱག་རྫོགས་རབ་འབྱམས་ཡི་དམ་ལྷ།
ཤ་ཁྲག་བདུད་རྩིའི་མཆོད་པ་འབུལ།
རྣམ་ཤེས་བདེ་ཆེན་ཞིང་དུ་དྲོངས།
བདུད་ལུས་ལྷ་ལ་འགྱུར་བར་ཤོག
སྨོན་ལམ་བཟང་པོ་རྒྱས་ཐེབས་ཤོག
ཉམས་པའི་སྡིག་སྒྲིབ་བྱང་ནས་ཀྱང་།
འབྲས་བུ་གཞན་དོན་ནུས་པར་ཤོག །
མ་ཚོགས་མཁའ་འགྲོའི་གཙོ་མོ་ཆེ། །
རྒྱལ་ཡུམ་རྡོ་རྗེ་ཕག་མོ་དང༌།
སྒྲོལ་མ་ཉེར་གཅིག་རིགས་བྱེད་མ།
ལྷ་མོ་འོད་ཟེར་ཅན་མ་སོགས།
གནས་ཡུལ་ཞིང་སྐྱོང་དཔའ་བོ་དང༌།
མ་ཚོགས་མཁའ་འགྲོ་རྒྱ་མཚོ་ལ། །
ཤ་ཁྲག་བདུད་རྩིའི་མཆོད་པ་འབུལ།
རྣམ་ཤེས་བདེ་ཆེན་ཞིང་དུ་དྲོངས།
བདུད་ལུས་ལྷ་ལ་འགྱུར་བར་ཤོག
སྨོན་ལམ་བཟང་པོའི་རྒྱས་ཐེབས་ནས།
，
336



ཉམས་པའི་སྡིག་སྒྲིབ་དག་པར་ཤོག
འབྲས་བུས་གཞན་དོན་ནུས་པར་ཤོག
ཚངས་པ་ལྷ་དང་དུང་སྐྱོང་དཀར།
གེར་མཛོ་གཉན་དང་གཉན་གྱི་ཚོགས།
གཙུག་ན་ཀླུ་དང་ཀླུ་སྦྲུལ་འོད།
ནེ་ནེ་གནམ་སྨན་དཀར་མོ་དང་།
སྲིང་མོ་ཐེ་ལེ་འོད་འཕྲོ་སོགས།
དགྲ་ལྷ་གཉན་སྟག་སྐྱོབ་པའི་ལྷ།
ཕོ་ལྷ་སུམ་བརྒྱ་དྲུག་ཅུ་ལ། །
ཤ་ཁྲག་བདུད་རྩིའི་མཆོད་པ་འབུལ།
རྣམ་ཤེས་བདེ་ཆེན་ཞིང་དུ་དྲོངས། །
བདུད་ལུས་ལྷ་ལ་འགྱུར་བར་ཤོག
སྨོན་ལམ་བཟང་པོའི་རྒྱས་ཐེབས་ནས།
ཉོམས་པའི་སྡིག་སྒྲིབ་དག་པར་ཤོག
འབྲས་བུ་གཞན་དོན་ནུས་པར་ཤོག
ལེར་མ་སུམ་བརྒྱ་དྲུག་ཅུ་བསོ། །
གནམ་ས་བར་སྣང་ལེར་མ་ཆེ།།
འབྲུག་གློག་རླུང་དམར་ཆིབས་པ་དང་།
གངས་བྲག་རྫ་དང་ན་བ་ཆུ། །
ནགས་ཚལ་ལ་གནས་ཝེར་མ་ཆེ།
སྟག་སེང་འབྲོང་རྐྱང་རྒོ་བ་རྒོད།
ཉ་པིར་ཆིབས་པའི་ཝེར་མ་ལ། །
ཤ་ཁྲག་བདུད་རྩིའི་དཔའ་སྐྱེམས་འབུལ།
337



དཀར་ཕྱོགས་བསྟོད་ལ་ནག་ཕྱོགས་གནོན། །
ཉམས་པའི་བདུད་ལུས་ལྷ་ལ་སྒྱུར། །
སངས་རྒྱས་བསྟན་པ་རྒྱས་པ་དང་། །
བསྟན་དགྲ་འདུལ་བའི་འཕྲིན་ལས་མཛོད།
མགོན་ཆེན་སྡེ་ལྔ་དཔལ་མགོན་ཚོགས།
སྲིད་པའི་རྒྱལ་མོ་དམག་ཟོར་མ། །
ཆོས་སྐྱོང་ཕོ་རྒྱུད་མོ་རྒྱུད་ལ། །
ཤ་ཁྲག་བདུད་རྩིའི་དཔའ་སྐྱེམས་འབུལ། །
བདུད་མོ་ཐར་པའི་ལམ་དུ་སྐྱོལ།
སླད་ནས་སངས་རྒྱས་བསྟན་པ་རྒྱས། །
བདུད་ཀྱི་སྐྱེ་ལུས་ལྷ་ལ་སྒྱུར། །
དཀར་པོ་ཆོས་ཀྱི་བསྟན་པ་མཐོ། །
ནག་ཕྱོགས་བསྟན་དགྲ་འཇོམས་གྱུར་ཅིག
ཚེ་རིང་མཆེད་ལྔ་གཡུ་སྒྲོན་མ།
བོད་སྐྱོང་བརྟན་མ་བཅུ་གཉིས་དང་།
རྗེ་ཡི་མགུལ་ལྷ་བཅུ་གསུམ་དང་། །
དགེ་བསྙེན་ཉི་ཤུ་རྩ་གཅིག་དང༌། །
དྲེགས་པའི་སྡེ་དཔོན་སུམ་ཅུ་དང་།
སྔགས་བདག་དྲེགས་ཆེན་བཅོ་བརྒྱད་སོགས།
བོད་དང་བོད་ཁམས་སྐྱོང་བ་ཡི།
རིག་འཛིན་པད་མས་བཀའ་བསྒོས་པའི།
སྣང་སྲིད་གཞི་གནས་ཐམས་ཅད་ལ། །
ཤ་ཁྲག་བདུད་རྩིའི་དཔའ་སྐྱེམས་འབུལ།
338



བདུད་མོ་འདི་ལ་གེགས་མ་བྱེད། །
བདུད་ཀྱི་སྐྱེ་ལུས་ལྷ་ལ་བསྒྱུར། །
དཀར་པོ་ཆོས་ཀྱི་བསྟན་པ་མཐོ།
ནག་ཕྱོགས་བསྟན་དགྲ་འཇོམས་གྱུར་ཅིག
ལེགས་ལྡན་དགྲ་བླ་བཅུ་གསུམ་དང་།
དགྲ་ལྷ་གྲ་མ་མཆེད་དགུ་དང་།
དགྲ་ལྷ་མི་ཐུབ་སྤུན་གསུམ་དང༌།
ཕ་ཚན་དགྲ་ལྷའི་ལྷ་གཉན་དང་། །
སྐྱེས་བུ་ང་ལ་འགོ་བའི་ལྷ།
ཅོགས་པོ་ལམ་ལྷ་གཉན་པོ་དང་།
རྨ་གཉེན་སྤོམ་ར་རྨ་རིགས་སྡེ།
དགྲ་ལྷ་གཞི་བདག་ཟོ་དོར་ལ།
ཤ་ཁྲག་བདུད་རྩིའི་དཔའ་སྐྱེམས་འབུལ།
བདུད་མོ་སྒྲོལ་བར་གེགས་མ་བྱེད། །
བདུད་ཀྱི་སྐྱེ་ལུས་ལྷ་ལ་བསྒྱུར། །
དཀར་པོ་ཆོས་ཀྱི་བསྟན་པ་མཐོ།
ཕྱོགས་ལས་རྣམ་རྒྱལ་རྒྱལ་མཚན་ཕྱོར།
སྙན་པའི་བ་དན་སྲིད་གསུམ་སྒྲེངས།
གྲགས་པའི་དུང་ཆེན་ཁམས་གསུམ་བུས།
འཛམ་གླིང་ཁམས་ཀྱི་བདུད་རིགས་རྣམས།
བསྟན་དགྲ་མ་ལུས་ཐལ་བར་རློགས། །
ནག་ཕྱོགས་བྱང་ཆུབ་སེམས་ལྡན་ཞིང་།
དཀར་པོའི་སྲུང་སྡོམ་ཤེས་པར་ཤོག
339



དགེ་རྩ་མྱུ་གུ་འཁྲུངས་པར་ཤོག
བྱང་སེམས་ལོ་འདབ་རྒྱས་པར་ཤོག
སྐུ་གསུམ་འབྲས་བུ་སྨིན་པར་ཤོག
སླད་ནས་ཉམས་པའི་བདུད་རིགས་ལ།
འདི་འདྲའི་ངན་གསོད་མི་དགོས་ཤོག
ཕྱོགས་བཅུར་བཞུགས་པའི་སངས་རྒྱས་དང༌།
བྱང་ཆུབ་སེམས་དཔའ་ཉན་རང་སོགས།
ཆོས་དང་དགེ་འདུན་བདེན་སྟོབས་ཀྱིས།
སྨོན་ལམ་གང་བཏབ་འགྲུབ་པར་ཤོག
རྩ་གསུམ་རྒྱལ་བ་རབ་འབྱམས་དང༌།
ལས་སྨོན་རྣམ་དག་བདག་གི་སྟོབས།
ཀུན་ཏུ་བཟང་དང་འཇམ་དབྱངས་དང་།
སྤྱན་རས་གཟིགས་སོགས་བྱང་སེམས་ཀྱིས།
འགྲོ་བ་སེམས་ཅན་ཀུན་དོན་ཕྱིར།
སྨོན་ལམ་སྟོབས་ཆེན་གང་བཏབ་པ།
དེ་བཞིན་བདག་སྨོན་གྲུབ་གྱུར་ཅིག
ཅེས་སྨོན་ གླུ་དེ་ལྟར་བསྩལ་ཞིང་སྙིང་རྗེ་ཚད་མེད་པས་སྤྱན་
ཆབ་ལོ་ཟིལ་ལྷུང་བ་ལྟར་གྱིས་འགྲོ་བ་སེམས་ཅན་དོན་ལ་དགོངས་ཏེ་
བདུད་མོ་མངོན་སྤྱོད་དྲག་པོས་བསྒྲལ་ཞིང་ཕུང་པོ་མངོན་སུམ་དུ་ལྷ་
ལ་ཚོགས་སུ་ཕུལ། རྣམ་ཤེས་བཙན་ཐབས་ཀྱིས་སྤར་ཀྱང་མ་དད་
པའི་དབང་གིས་སྲིན་པོ་རྡ་རི་ཀའི་གྲོང་དུ་སྲིན་པོའི་བུ་མོར་སྐྱེས་ནས་
སྨོན་ལམ་མཐུ་བཙན་པས་རིམ་གྱིས་གུ་རུ་རྣམ་པར་གནོན་པའི་འདུལ་
བའི་སྣོད་དུ་གྱུར།
340



དེ་ནས་རྒྱལ་མཆོག་དམ་པ་དང་ཞེ་རྟུལ་ཁྲ་གླག་སྤྱང་གསུམ་
དང་བཅས་པ་ཕྱེད་ཡོལ་ལུག་གི་དུས་གླིང་སྒར་དུ་བསུ་མ་དང་བཅས་
ཕྱག་ཕེབས། གཞིས་སྡོད་བླ་མ་མི་ཆེན་དཔུང་བཅས་ཐུགས་སེམས་
བདེ་བའི་མཇལ་ཁ་ཞུས་ཤིང་ལས་གུར་དུ་འཚོགས་པ་ན་གླིང་རྗེ་ཉིད་
ཀྱིས་བྱེས་འགྲོའི་ལེགས་བྱས་ཀྱི་གླུ་འདི་རྒྱལ་པོའི་ཁྲོམ་ཆེན་ཟིལ་གནོན་
ལ་དྲངས་ནས་བཞེངས་པར་གདའ་འོ། །
ཨོཾ་མ་ཎི་པདྨེ་ཧཱུྃ། ༈
གླུ་ཨ་ལ་ཐ་ལ་ཐ་ལ་རེད།
ཐ་ལ་གླུ་ཡི་ལེན་ལུགས་རེད།
ལ་ལ་ངག་གི་འགུགས་ལུགས་རེད།
གླུ་ལེན་ན་བྱང་ཆུབ་རྒྱུད་ནས་ལེན།
ངག་བཀུག་ན་དོན་དམ་དབྱིངས་ནས་འགུགས།
བླ་མ་ཡི་དམ་དཀོན་མཆོག་གསུམ།
འབྲལ་མེད་སྙིང་ནས་གསོལ་བ་འདེབས།
འགྲོ་ཁམས་ཆོས་ལ་འཁོད་པར་ཤོག
ས་འདི་ཚོ་ཟི་མ་གླིང་གི་མཚམས།
རོང་གསུམ་འདུས་པའི་འདུས་མདོ་རེད།
ང་འདྲ་ང་ངོ་མ་ཤེས་ན།
འགོག་མོའི་བུ་སྡུག་ཇོ་རུ་ང་།
གླིང་རྒྱལ་པོའི་མིང་ཐོགས་ད་ཙམ་རེད།
གདན་གསེར་ཁྲི་མནན་ནས་དགྲ་མགོ་དར།
དགྲ་སྟོབས་ཆེན་ཐོག་དམར་ལྷུང་ལྷུང་རེད།
སྙིང་རྩལ་ཆེན་མ་རྫོགས་སྐྱིད་རེ་ཆེ།
341



དེ་སྐྱིད་དེ་སྔོན་གྱི་ལས་བསྐོས་རེད།
ལྷ་གོང་མས་བདུད་དགྲའི་གཤེད་ལ་བསྐོས།
གསོད་ལག་ལེན་དུས་སུ་སྙིང་རེ་རྗེ།
དོན་དེ་ཡང་དཔྱད་ན་སེམས་ཅན་དོན།
ད་ནང་ཞོགས་པ་སྔ་ས་ལ།
དགྲ་ལྷ་གཉན་སྟག་དམར་པོ་དེས།
ལུང་བསྟན་མེ་ལྕགས་རྡེབ་རྡེབ་རེད། །
ངེད་བཞིས་རླུང་དམར་འཚུབ་འཚུབ་བྱས།
ས་བཙན་ཟི་རོང་ཡར་འགག་ཏུ། །
བདུད་ཀྱི་རྒྱལ་བཙུན་བློན་གསུམ་འཕྲད།
ལྷ་བདུད་གཉིས་པོས་སྟོབས་རྩལ་འགྲན།
དམ་སྲི་བདུད་མོ་ཁྲག་རལ་མ།
ལུས་ཆེ་རི་བྲན་ཙམ་ཞིག་ལ།
ཁ་ནས་ཁྲག་ཆར་ཐུ་ལུ་ལུ།
སྣ་ནས་ནད་ཀྱི་ན་བུན་འཐུལ།
མི་སྡུག་སྲིན་མོ་ཁྲོ་ཉམས་ལ།
སྣང་སྲིད་ལྷ་འདྲེ་ཡིན་ཀྱང་དངངས།།
བདུད་རྒྱལ་འཇིགས་རྔམ་དེ་བས་ཆེ།
ཉིན་རི་བདུད་མོའི་ལག་གིས་བསྙབ།
སྲིབ་རི་བདུད་མོས་རྩེ་ནས་བཟུང༌། །
ས་གཞི་གཡོ་འགུལ་ཉིག་སེ་ཉིག
རི་མགོ་འདར་ཞིང་རྒྱ་མཚོ་དཀྲུག
ཉི་མ་དམར་འོད་ལམ་སེ་ལམ།
342



བདུད་ལྷ་སེར་སྤྲིན་ཆད་ཆད་རེད།
དཔུང་རོགས་བུ་གཅེས་འབྲང་འབྲང་རེད།
འཇིག་རྟེན་བླ་འོག་བསྒྱུར་རྩིས་དུས།
ངས་དཀར་ཕྱོགས་ལྷ་ལ་ར་མདའ་སྦྲན།
སེམས་ཉིད་ཆོས་སྐུའི་ཀློང་ཡངས་ནས།
རྫུ་འཕྲུལ་ལུས་ཀྱི་རྩལ་ཡང་ཕྱུང་།
སྨོན་ལོག་སྟོབས་རྩལ་ཟིལ་གྱིས་མནན།
དཔའ་རྟུལ་དཔུང་གྲོགས་ནུས་ཤུགས་ཕྱུང་།
ལྷ་བདུད་གཞི་བདག་ཟོ་དོར་འཐབ། །
གནམ་ས་ཆ་ལང་རྡེབ་རྡེབ་བྱས།
བདུད་ཀྱི་རྒྱལ་བློན་གཉིས་པོ་དེ།
འཐབ་འཐབ་རྟིང་པའི་སོ་ནམ་ལ།།
དགྲ་ལྷ་ཝེར་མའི་གདོང་གྲོགས་ཀྱིས།
ལུས་རྩིབ་ཆེན་བཅག་ཅིང་རྩིབ་ཆུང་རྨས།
ཐང་ཆད་དཔའ་ཚོད་ཕྱིར་བྲོས་ཤོར། །
བདུད་མོ་ཐ་ཆུང་ཁྲག་རལ་མ།
གཉན་སྟག་དམར་པོས་ཞགས་ཀྱིས་བཟུང་།
མི་བཞིན་ལག་ཏུ་སྤྲད་ནས་བྱུང༌།
ངེད་བཞིས་སྡིག་མོ་བྱས་ཙ་ན།
བདུད་མོ་ཁྲོ་གཏུམ་ཇེ་ཆེ་རེད།
ནུ་མ་ཕྲག་བཀལ་མཆེ་བ་གཙིགས།
སྨོན་ལོག་ཅ་ཅོ་ཇེ་ཞན་རེད།
བྱམས་པའི་བདེན་ཚིག་མ་ཉན་བྱུང་།
343



མངོན་སྤྱོད་དྲག་པོས་གྲི་ཆུང་ཕྱུང་།
དམ་ཉམས་ལས་སྒྲིབ་བྱང་བའི་ཕྱིར།
གཟུགས་བཞི་ཕུང་པོ་ལྷུ་ཚིགས་ཕྲལ།
ཤ་རེ་ཚ་སྟེ་གོང་མའི་བཀའ།
ཡི་རེ་མུག་སྟེ་སྐྱེ་འགྲོའི་དོན།
ཡ་རེ་ང་སྟེ་བྱེད་བློ་མེད།
རྩ་གསུམ་མཆོག་གསུམ་ཐུགས་རྗེ་བསྐུལ།།
སྨོན་ལམ་བཟང་པོས་མཚམས་སྦྱར་ཞིང་།
འཕོ་བ་བཟང་པོས་རྒྱས་འདེབས་བྱས།
ཤ་ཁྲག་ལྷ་ལ་གཏང་རག་ཕུལ།
བདུད་ལུས་ལྷ་ལ་འགྱུར་བར་ཤོག
དེ་ཚོ་བྱེས་སོང་ལོ་རྒྱུས་ལགས། །
ད་རེས་ཨར་ཇག་ཉམས་པ་འདི།
དམ་སྲི་སྤུན་དགུའི་སྐྱེ་བ་དངོས།
དཔུང་ཁ་ཞེང་ཆུང་སྟེ་འཕྲུལ་རེ་ཆེ།
མི་རེ་རེ་ངར་བའི་གདོང་ལེན་དཀའ།།
རང་འགར་བརྙས་བཅོས་བྱེད་རྒྱུ་མེད།
སྲུང་བ་བླ་མ་ཐུགས་མ་གཡེལ།།
ངའི་སྲུང་འཁོར་རྡོ་རྗེའི་གུར་ཁང་དེ།
ཅིས་ཀྱང་གཡོ་མེད་རིམ་རྒྱས་ཐོབ།
སྐབས་རེ་བསད་བཟློག་ཐུགས་བློ་བརྟན།
སྒོམ་ཆེན་ལུང་བབ་ཇི་བཞིན་བསྒྲུབས།
ཨ་ཁུ་སྤྱི་དཔོན་གཙོ་བྱས་པའི།།
344



དཔའ་རྟུལ་ཕུ་ནུ་ཐུགས་གྲོས་མཛོད། །
དམག་དང་བུ་རྟ་མགོ་ཐོན་པ། །
རང་བྱུས་རྒྱལ་དར་དགུང་ལ་ཕྱར། །
སྡང་དགྲ་ཐལ་བར་བརླག་པའི་ཕྱིར།།
ཕར་འགྲོ་གཟའ་སྐར་བཟང་ལ་དཔྱད།
ཤེས་མཆོག་མོ་མས་མོ་ཕྱ་ཐོབ།
དགྲ་ཐོག་ཏུ་མ་བབ་སྔ་རྒོལ་གཟབ། །
ཉམས་པ་བདུད་དང་བསེར་བུ་རླུང་།
ཕྱོགས་གང་ནས་འུར་འོང་ཆ་མེད་རེད།
གཡུ་རྩེ་རྒྱལ་དང་སེར་སྤྲིན་གཉིས།
མཐོ་མཁའ་ནས་ནམ་འཚུབ་ངེས་མེད་རེད།
ཉམས་པའི་བདུད་བློན་ཡང་ཐང་གཉིས།
སྐྱ་ཛ་རེ་ནམ་སླེབས་ངེས་མེད་རེད། །
ཉམས་པའི་དཔུང་དང་དུག་སྦྲང་གཉིས།
ཟི་དི་རི་བར་སྣང་ནམ་འཚུབ་རེད།
ཕོ་སོ་སོས་ལེ་ཤོར་མེད་ལེ་དགོས།
ང་གེ་སར་རང་ཆེ་ཅི་ལ་ཁུར། །
གོང་མ་ལྷ་ནས་བསྐོས་ལེ་ཡིན།
བསྐོས་བཞིན་བུ་ཡིས་ཁས་ལེན་བྱས།
ཆུང་མ་ལས་སྐྱེས་ནས་ཚུན་ཆད་དུ།
བདུད་དགྲ་བོ་བཏུལ་བཏུལ་བཤད་ཚོད་མེད།།
ལྷོ་འཛམ་གླིང་བདུད་དགྲ་མ་ཐུལ་བར། །
བུ་གེ་སར་འགྲོ་དོན་རྫོགས་ལེ་མིན།
-
-
-
4



ལྷ་བླ་མའི་དགོངས་པ་འགྲོ་ལ་དགོངས།།
འགྲོ་བའི་སྡོད་ཆུས་མ་འགྲུབ་བར། །
དམ་བཅའ་ཐལ་བར་དོར་བསམ་མེད།
ལྷོ་འཛམ་གླིང་གྲགས་པས་ཁྱབ་པ་དང་།
ཆོས་མདོ་སྔགས་བསྟན་པ་སྤེལ་བསམ་ཡོད།
དཔའ་རྟུལ་ཕུ་ནུ་གྲོགས་མཆེད་རྣམས།
ཤ་ཁྲག་ལུས་ལ་མ་འཁྲུངས་དུས། །
ཉོན་མོངས་དྲིབ་མས་མ་གོས་དུས།།
འཁོར་བའི་རྐྱེན་གྱིས་མ་བསླད་དུས།
སྐྱེ་ལུས་གྲུབ་ཆེན་ཤ་སྟག་རེད།།
ནག་ཕྱོགས་བདུད་ཀྱི་ཁ་གནོན་དུ། །
དུས་གཅིག་གླིང་ལ་སྐྱེ་བ་བཞེས།
རྒྱལ་བློན་ཕ་ཁུ་ཕུ་ནུའི་ཚུལ།
མི་ཡུལ་གདན་གྱི་གྲལ་ར་གཅིག
ཚང་མ་འགྲོ་བའི་དོན་ལ་བྱོན།
སེམས་ཅན་གཞན་དོན་བྱེད་པའི་དུས།
རིན་ཆེན་སྲོག་ལ་ཕང་པ་མེད། །
དེ་ཕྱིར་ཡིན་ལུགས་གླུ་ཆུང་རེད།
གླ་མང་པོ་མི་ལེན་མཚམས་ལ་བཞག
ཚིག་དོན་འབྲས་ནོར་འཁྲུལ་མེད་པས་ན། །
འདིར་འཁོད་ཐུགས་ལ་དེ་ལྟར་ཞོག
ཅེས་གསུངས་པར་ ཐམས་ ཅད་ ཡི་ རངས་ ཤིང་ མངོན་པར་་་་་
བསྟོད། དེ་ཡི་དུས་སུ་ཐམས་ཅད་ནས་རྒྱལ་མཆོག་ལ་རྫུ་འཕྲུལ་གྱི་
346
་



བཀོད་པ་དང་ཐུགས་ཀྱི་མཁྱེན་པ་ལྷའི་ལུང་བསྟན་སོགས་ཡོད་པ་མ་
གཏོགས་ ཐབས་བློ་གཞན་ཅི་མི་འདུག་སེམས། ཕ་སྤྱི་དཔོན་གྱི་་་
བསམ་པར་ ཨ་ཁུ་ སྒོམ་ཆེན་གཏིང་མེད་དང༌། མོ་མ་ཀུན་ ཐིག་་་་
གཉིས་ཀྱིས་དགོངས་ལས་ཆེ། འོན་ཀྱང་རྒྱལ་མཆོག་གེ་སར་ལས་
ལྷག་པ་མེད་པས་རྒྱལ་པོའི་བཀའ་ལ་སླར་ལན་མི་ནུས་སེམས་ནས་ན་
རེ། འོ་ན་རྒྱལ་མཆོག་གི་བཀའ་བཞིན་ཁྲ་སྟོད་སྒོམ་ཆེན་གཏིང་མེད་
དང༌། ཤེས་མཆོག་མོ་མ་ཀུན་ཐིག་གཉིས་ཀྱིས་ལྷ་ལུང་བྱུས་མཐའ་
ནམ་རྒྱལ། དམ་ཉམས་བདུད་ཀྱི་རྒྱལ་བློན་གྱིས་གླིང་རྒྱལ་བློན་དང་
ལྷ་སྒར་ལ་འཚེ་མིན། དབང་ཐང་ནམ་རྫོགས་ཀྱི་བཀའ་ལུང་ཞིག་
གནང་བ་ཐུགས་རྗེ་ཆེ་ཞེས་གསོལ་བ་དང༌། ཨ་ཁུ་སྒོམ་ཆེན་གཏིང་
མེད་དེས་ཐུགས་མཉམ་པར་བཞག་ནས་ཤེས་བྱ་ཁོང་དུ་ཆུད་ནས་སླར་
ཏིང་ངེ་འཛིན་ལས་བཞེངས་ནས་ཡ་འདིར་བཞུགས་རྒྱལ་བློན་གྲོགས་
མཆེད་ཚོ། ང་སྒོམ་ཆེན་གླུ་ལ་ཚུར་གསོན་དང་གསུངས་ནས་མགུར་
གླུ་འདི་བཞེངས་སོ། །
ཨོཾ་མ་ཎི་པདྨེ་ཧཱུྃ། .
གླུ་ཨ་ལ་ཐ་ལ་ཐ་ལ་རེད།
ཐ་ལ་གླུ་ཡི་ལེན་ལུགས་རེད།
ལ་ལ་ངག་གི་འགུགས་ལུགས་རེད།
ཡེངས་མེད་མཐའ་དང་བྲལ་བ་ཡི།
སྒོམ་བྱ་སྒོམ་བྱེད་བློ་ལས་འདས།
སྐུ་གསུམ་རང་ཐོག་རང་ཤར་ལ།
སྒོམ་འདི་སྒོམ་མེད་ཅིང་གཏད་སོ་མེད།
གཏད་མེད་གུ་ཡངས་ང་རེ་སྤྲོ། །
347



དགྲ་དང་མནོད་བྱེད་ཟུག་ངུ་མེད། །
བགེགས་དང་ལན་ཆགས་གདོན་བགེགས་མེད།
ལྷ་དང་གཉེན་ཞེས་བྱ་བ་མེད།
རེ་དགོས་མེད་པ་ང་རེ་སྐྱིད།
འོན་ཀྱང་རྣལ་འབྱོར་ཚོགས་དབུས་འགྲིམ།
སངས་རྒྱས་དགོངས་བཅུད་གཅིག་བསྡུས་པ།
རྡོ་རྗེ་འཆང་ཆེན་མི་ཡི་གཟུགས།
བདུད་ཀྱི་གཤེད་མ་མཐུ་བོ་ཆེ། །
མ་སང་འཕྲུལ་རྒྱལ་སེང་ཆེན་རྗེ།
ཞལ་ཉི་མདངས་རྒྱས་པ་མིག་ཡུལ་པད། །
འཁོར་བློན་ཚོགས་གྲུབ་ཆེན་སེམས་དཔའི་འཕྲུལ།
དུས་ད་ལྟ་སྒྲུབ་པའི་ཚུལ་དུ་བཞུགས།
བཀའ་གསུང་བརྟག་པ་བྱེད་དགོས་གསུངས།
ཅི་འབྱུང་མ་འོང་ལུང་གསལ་དེ།
ཨ་ཁུས་ང་ལ་དགོས་དོ་གསུངས།
ཁྲ་རྒན་སྒོམ་རྒན་དགོངས་མཉམ་ཡིན།
ཆོས་ཕྱག་རྫོགས་དབུ་གསུམ་མཉམ་ཞུ་ཡིན།
སྒོམ་འཚོ་བ་སྦྱོར་བའི་ཡོན་བདག་ཡིན།
གསུང་ཟབ་མོ་སླར་ལྡོག་མི་ནུས་ཕྱིར།
མི་རྒན་ཁ་ནས་གླུ་ཆུང་ལེན།
མཁྱེན་པ་མེད་ཀྱང་གང་སྣང་སྒྲ།
སྣང་བ་འཁྲུལ་པའི་བརྡ་ལུང་ལ།
ད་རེས་གླུ་ཞིག་ལེན་སྙིང་བྱུང་།
348



ཤིང་ནགས་སྟུག་པོ་བརྒྱ་ཡོད་དེ། །
དུག་བསེ་ཤིང་ཟེར་བ་བརྒྱ་ནང་རེ།།
གཅན་ཤ་བཟན་ཟེར་བ་བརྒྱ་ཡོད་ཀྱང་།
སྟག་མི་བཟན་ཟེར་བ་བརྒྱ་ནང་རེ། །
བདུད་སྟོབས་ཆེན་ཟེར་བ་བརྒྱ་ཡོད་དེ།
སྨོན་ལོག་པའི་དམ་ཉམས་བརྒྱ་ནང་རེ།
ད་རེས་དམ་སྲི་ནག་མོ་འདི།།
པད་མའི་སྐུ་ལ་འགྲན་སེམས་སྐྱེས།
རྗེ་འབངས་ལོ་པཎ་ཆོས་རྒྱལ་ལ།
གཤེ་སྐུར་བཏབ་ཅིང་ལྟ་བ་ལོག
གསང་སྔགས་ཆོས་ལ་ཁྱད་དུ་སྡང་།
མ་ཟད་དམ་སྲི་སྤུན་བདུན་དེ། །
མནར་མེད་གནས་ནས་ཚེ་འཕོས་ཏེ།
དུས་གཅིག་མི་ཡུལ་སྐྱེ་བ་བླངས།
ཨར་ཇག་ཇག་པའི་སྡེ་ཚོགས་ཆགས།
རིམ་གྱིས་མངའ་ཐང་ཇེ་ཆེར་རྒྱས།
མཐའ་མ་དམ་ཉམས་བདུད་ཀྱི་དམག་
འཛམ་གླིང་དབང་བསྒྱུར་འཛམ་གླིང་ཁེངས།
སྐྱེ་འགྲོ་སེམས་ཅན་བཀོལ་སྤྱོད་བྲན།
མི་ཆེ་ཆེས་ཆུང་ངུ་ཟ་བ་དང་།
སེམས་ཅན་བདེ་མེད་སྡུག་ལ་གཏད།
ཤི་ཚད་མནར་མེད་གནས་སུ་འཁྲིད།
དེ་ཕྱིར་འདུལ་དགོས་རྒྱལ་བའི་ལུང་།
349



་
.
དམ་ཉམས་སྤྱན་གྱི་ཨ་མ་དང་།
ད་རེས་བཏུལ་བའི་དམ་སྲི་མོ།
སྟོབས་དེ་བས་ཆེ་བ་སུ་ཞིག་ཡོད།
དེ་ཐུལ་བ་དགའ་སྤྲོ་སྙིང་ནས་ཆེ།
ད་མི་འགྱངས་ཉམས་པ་ཐུལ་རན་ཡིན།
བདུད་ཀྱི་གྲལ་ར་ཞིག་རན་རེད།
གདོན་བགེགས་རྩད་ནས་འབུད་རན་རེད།
ཁོ་ཅག་བདུད་ཀྱི་རྒྱལ་བློན་རྣམས།
ཉམས་པ་བཙན་བདུད་ཐེའུ་རངས་ཀླུ།
དམུ་དང་མི་མིན་འབྱུང་པོའི་ཚོགས།
མགོན་ཞིང་མི་བཞིན་ལུང་བསྟན་གདའ།
དངོས་ཡོད་དཔུང་སྒར་མི་ཆེ་སྟེ།
དངོས་མེད་དངོས་ལྟར་དམག་སྒར་ལ།
ཟིལ་དང་རྔམ་བརྗིད་ཆེ་ལེ་སྣང་། །
མ་ཟད་དམག་སྒར་ཕྱི་རོལ་ལ།
མེ་ཆུ་གད་པ་སྒྱུ་མའི་འཕྲུལ། །
མངོན་སུམ་འཕྲང་ལ་གྲུབ་ནས་འགི།
རྟ་རྐྱང་མིན་པས་གཤོག་ས་མེད།
རྗེ་སེང་ཆེན་མེད་ན་བྱེད་བློ་མེད། །
ཁྲོ་རྒྱལ་དཔོན་གྱི་ཟོང་ཟོར་དེས།
དངོས་མེད་དཔུང་དང་དངོས་ཡོད་བཅས།
གཞོབ་རྒོད་རྡོག་པས་བརྫིས་པ་བཞིན།
སྔ་ས་སྔོན་ནས་གཏོང་དགོས་ཡོད། །
350



-
-
བཏང་ན་དཔའ་ཁ་ཐོབ་ངེས་རེད།།
ད་ཕྱི་ན་ཉམས་པའི་བར་གཅོད་སྣང་།
ཁོ་ཅག་བདུད་ཀྱི་ཆོ་འཕྲུལ་ལ། །
དབྱིངས་ན་ཐོག་ལྕེའི་འཕྲུལ་འཁོར་གཅིག
བར་སྣང་རླུང་གྲིའི་འཕྲུལ་འཁོར་གཉིས།།
ས་གཞིར་སྟོབས་ཀྱི་ཕུང་སྐྱོགས་གསུམ།
དེ་འབྲེལ་འཕྲུལ་གྱིས་འཁོར་ལོ་མང་།
ཉིན་དང་མཚན་མོ་མི་གཡེལ་བ།
ད་ལྟ་འབད་རྩོལ་བྱེད་པའི་སྒང་།
ཞག་བདུན་ནས་འགྱང་ན་ཐུབ་པར་དཀའ།
ང་རང་སྣང་བའི་བརྟག་བབས་ལ།
དཔོན་ཁྲོ་རྒྱལ་ཟོང་ཟོར་གཏོར་སྒྲུབ་དེ།།
ཉི་མ་གཞེས་ལ་བཏང་ན་སེམས།
ཉི་མ་དེ་ཡི་ཕྱི་ནངས་ལ། །
མ་སང་འཕྲུལ་གྱི་རྒྱལ་པོ་ལ།
སྐུ་འཁོར་དཔའ་རྟུལ་བཅུ་གསུམ་བཅས།
དགྲ་སྒར་སྟེང་ལ་བསྐྱོད་ན་བསམ། །
དེ་ཕྱིར་དཔུང་དམག་ཁས་ལེན་འདི།
ཨ་ལོང་བཞིན་དུ་བསྐོར་ན་བསམ།
རྒྱལ་པོ་ཕྱི་ལ་མི་འཆོར་བའི།
ས་སྡེས་བྱ་རྒོད་རྒྱུ་འཆིང་རྒྱོབས།
གལ་སྲིད་ཕྱི་ལ་ཤོར་སྲིད་ན།།
བདུད་ཀྱི་ཨ་མྱེ་འབུམ་ཐུབ་ན།།
351



བདུད་ལྷས་དབུགས་དབྱུང་སྣ་འདྲེན་གྱིས།
ཤོར་ན་བདུད་རྒྱལ་ཐུལ་ལེ་མིན།
ཐུགས་རྩལ་ཆེན་བསྐྱེད་མཛོད་རྒྱལ་བློན་རྣམས།
རྟ་འདོ་ཆེན་རྦབ་རྒོད་འགྲིལ་འགྲིལ་གྱིས།
ཤ་ཚ་བའི་སྙིང་རྗེ་སྐྱེ་རྒྱུ་མེད། །
ཟས་བཅུད་ཆེན་རྟ་ཡི་ཕྱི་ཤར་སྡོམས།
ཐག་གང་ལ་སླེབས་འགྲོ་ངེས་མེད་རེད།
རྡོ་སེམས་ཁྲོ་བོ་རྨེ་བརྩེགས་ཀྱི།
སྐུར་བསྒོམས་བསྙེན་སྔགས་གྲངས་སུ་བཟློས།
ངེད་ཀྱིས་སྲུང་འཁོར་སྐྱབས་འོག་ཏུ།
ཅིས་ཀྱང་གཡེང་མེད་ཚུད་པར་བྱེད།
འདུས་པ་དཔུང་དམག་ཁྲ་མོ་འདི།
ཞེ་སྡང་གདུག་རྩུབ་བྱེད་རྒྱུ་མེད།
བྱམས་དང་སྙིང་རྗེའི་གོ་ཆ་སྒོས།
ཤེས་རབ་རལ་གྲིའི་གི་གུ་ཕྱུང་།
ཉོན་མོངས་དམག་གི་གཡུལ་ངོ་གཞོམཾ།
དམ་པ་ཆོས་ཀྱི་རྒྱལ་མཚན་ཕྱོར།
ནང་པ་ལྷ་ཡི་ལྷ་རྒྱལ་འཐེན། །
དེ་རྗེས་ལྷ་ཡི་ལུང་ཡང་སྲིད།
བདུད་ཀྱི་ཨ་མྱེ་འབུམ་ཐུབ་འདུལ། །
ངོ་མཚར་ཆེ་བའི་སྙིང་གཏེར་ལེན།
ཨར་ཇག་བདུད་སྡེ་སྟོང་སྐོར་དེ། །
དཀར་ཕྱོགས་དགེ་བའི་ལམ་ལ་སྒྱུར།
352



དབུ་ནག་སྡོད་ཆུས་གཏེར་གཡང་ལེན།
གླིང་རྒྱལ་བློན་བཞག་པ་ཐོག་མ་ཡིན།
ལྷོ་འཛམ་གླིང་ཆོས་ལ་མ་འབད་བར། །
གླིང་རྒྱལ་བློན་ལས་མཐའ་རྫོགས་མེད་རེད།
སྒོམ་རྒན་ཉམས་ཀྱི་གླུ་དབྱངས་ལ།
གནའ་མི་བོད་ཀྱི་གཏམ་དཔེ་ལ།
ཁྲི་གདུགས་ཉི་མའི་ཁ་སྔོན་ནས།
མེ་ཁྱེར་སྲིན་འབུས་ལམ་སྣ་གསལ།
མ་ཕམ་རྒྱ་མཚོའི་ཀླུང་འགྲམ་ན།
སྦྲང་ཆར་ཟིལ་མས་ཁ་སྐོམ་བྱེད། །
རྨ་བྱ་མཛེས་མོའི་ཁ་སྔོན་ན། །
དེ་ཕོ་མཚལ་ལུས་གཤོག་མདངས་ངོམ།།
སྐུ་རྡོ་རྗེ་འཆང་གི་སྐུ་མདུན་ན།
སྒོམ་རྒན་ཉམས་ཀྱིས་ལུང་བརྟག་གནང་།
འགལ་འཁྲུལ་སོང་ན་མཐོལ་ལོ་བཤགས།
རྒྱལ་བློན་གྲོགས་མཆེད་ཐུགས་ལ་ཞོག
ཅེས་བརྟག་ལུང་དེ་ལྟར་གནང་བས་སྐུ་རྗེས་གསེར་ཕྱེ་སྦར་གང་
དང་། གསེར་ཏྲམ། མཛོད་དར་བཅས་ཕུལ་ནས་དབུ་ཐོད་་་་
གཏུགས་ནས་ལེགས་ཞུས་གནང༌། དེ་ནས་མོ་མ་ཀུན་ཤེས་ཐིག་པོས།
དར་དཀར་པོ་གྲུ་བཞི་ཁ་གང་མ་ཞིག་ས་ཐོག་ཏུ་བཀྲམ་པའི་སྟེང་དུ་མེ་
ལོང་ལ་སོགས་པའི་མོ་ཆས་རྣམས་ལེགས་པར་བཀོད་དེ་མོ་མའི་རང་
ངག་ལ་དྲངས་པའི་གླུ་འདི་བླངས་སོ། ་
ཨོཾ་མ་ཎི་པདྨེ་ཧཱུྃ། ལ་
353



བར་སྣང་འོད་གསལ་གཞལ་ཡས་ནས།
གཉན་གྱི་མོ་མ་འཕྲུལ་པོ་ཆེ།།
ཕྱག་ན་འགུགས་པའི་ཞགས་པ་དང༌། ་
ཅི་ཡང་བརྫུ་བའི་སྟོབས་དང་ལྡན།
འོད་དམར་ཀློང་ནས་མོ་ཕྱ་སྟོན། །
མོ་མཁྱེན་མངའ་བ་འབུམ་གྱིས་བསྐོར།
ཁམས་གསུམ་གསལ་བའི་ཁ་འཛིན་མཛོད།
སྒྲིབ་དང་འཕོ་འགྱུར་མེད་པར་མཛོད།
ས་གཞི་རྒྱ་མཚོ་འཁྱིལ་ལམ་ནས།
ཀླུ་མོ་མོ་ལ་མངའ་མཛད་མ། །
སྦྲུལ་ལྔའི་གདེངས་དང་སྨད་སྦྲུལ་ཅན།
ཕྱག་ན་མོ་ཡི་འཕྲུལ་སྤར་བསྣམས། །
སྐུ་ལ་རིན་ཆེན་སྣ་ཚོགས་དང་། །
སྒྲིབ་མེད་འཇའ་ཚོན་སྣ་ལྔ་འཕྲོ།
མོ་ལ་མངའ་བ་འབུམ་གྱིས་བསྐོར། །
དེ་རིང་མོ་མའི་གྲོགས་ལ་བྱོན།
གླིང་དཀར་བསྟན་པའི་ཆུས་སྲིད་དང་།
ཉམས་པའི་དཔུང་ལས་ནམ་རྒྱལ་བ། །
སྒྲིབ་མེད་གསལ་བར་བསྟན་དུ་གསོལ།
བཟང་ངན་འགྱུར་ལྡོག་མ་མཛད་ཅིག
ལྷ་གནས་སུམ་ཅུ་རྩ་གསུམ་ནས། །
ཚངས་པ་བརྒྱ་བྱིན་ལྷ་འཁོར་འབུམ།
མངོན་མཁྱེན་མངའ་བ་ལྷ་ཡི་ཚོགས།
354



དེ་རིང་མོ་མའི་གྲོགས་ལ་བྱོན།
མོ་འདེབས་ཕྱིན་ཅི་མ་ལོག་པ།
བཟང་ངན་གསལ་བར་བསྟན་དུ་གསོལ།
སྲིད་པ་རི་རབ་ཁོང་སེང་ནས།
དགྲ་ལྷ་གཉན་སྟག་དམར་པོ་ལ།
ལྷ་འཁོར་བྱེ་བ་ས་ཡས་བསྐོར། །
དེ་རིང་མོ་མའི་གྲོགས་ལ་བྱོན།
སྲིད་གསུམ་ལག་མཐིལ་འགོད་རོགས་གྱིས།
སྲིད་པ་གསལ་བའི་གཞལ་ཡས་ནས།
ནུ་བོ་ཀླུ་སྦྲུལ་ཀླུ་འཁོར་འབུམ།
ཐིག་ལེ་འོད་འཕྲོ་སྣང་སྲིད་ལྷ།
ཨ་ནེ་རྒོད་ལྕམ་ལྷ་འཁོར་འབུམ།
གླིང་དཀར་བསྟན་པའི་སྲུང་མ་ཆེ།
དམ་པ་ཆོས་ཀྱི་བསྟན་སྲུང་དང་།
བཅོམ་ལྡན་རྒྱལ་བ་ཤཱཀྱ་ཐུབ། །
རིག་འཛིན་སློབ་དཔོན་པདྨ་འབྱུང་།
བཀའ་བསྒོས་དམ་བཞག་བསྟན་སྲུང་དང་།
ཁྱད་པར་གདོང་རིགས་དགྲ་ལྷའི་སྡེ།
མཐུ་ཆེན་ཝེར་མའི་ཚོགས་དང་བཅས།
དེ་རིང་མོ་མའི་གྲོགས་ལ་བྱོན།།
སྲིད་གསུམ་གསལ་བའི་མོ་འདི་ཐོབ།
བཟང་ངན་གོ་ལྡོག་མ་ནོར་ཞིག
དགྲ་ལྷའི་བྱ་རྒྱལ་གཤོག་མོ་ཕོབས།
35)



ཝེར་མའི་རྒྱ་སྟག་འཛོམས་རྩིས་ཕོབས།
རི་རབ་ཁ་ཡི་རྡུལ་རྩིས་ཕོབས།
སྲིད་གསུམ་གསལ་བའི་ཇུ་ཐིག་ཕོབས།
ཁྲ་བོ་དམག་གི་མདའ་མོ་ཕོབས།།
མྱུར་མགྱོགས་ཇག་པའི་སྒྲོག་མོ་ཕོབས། །
མོ་རིགས་བརྒྱ་དང་རྩ་བརྒྱད་འདེབས།
མོ་ཆེན་རི་བོའི་རྩེ་ནས་འདེབས།
མོ་གཞི་རྒྱ་མཚོའི་ཀློང་འདྲ་འདེབས།
ཁྲ་བོ་དམག་གི་ཁྲོམ་རྩིས་འདེབས། །
མོ་ཆེན་རི་རབ་ལྷུན་པོ་ལ།
གཞི་ཕྱ་འཕོ་འགྱུར་མེད་པའི་མོ།
ལྷ་ཕྱ་མཐོན་པོ་དགུ་ཐིག་ལ།
སྤྲིན་དཀར་སྐེད་ནས་གཅོད་པའི་མོ།
ལྷ་ཕྱ་བར་པའི་མོ་དོན་འདི། །
འཕྲལ་དུ་མི་ལྟ་རྗེས་སོར་ལྟ།
བདུད་ནག་པོའི་ཐོག་བརྫིས་འབྱུང་བའི་མོ།
མོ་གཞི་རི་རྒྱལ་འཕོ་འགྱུར་མེད།
བར་ཁ་གྲོགས་ཕྱ་དཔག་བསམ་ཤིང་། །
ཤིང་ཡལ་ག་སྐེད་ནས་ཆག་པའི་མོ།
དཔྱིད་གཡུ་འདབ་རྒྱས་རྗེས་ཞན་པ་དེ།
རྗེ་གེ་སར་མཚན་འཛིན་སྐྱིད་པའི་སྒང༌།
བདུད་ནག་པོའི་བར་གཅོད་ཆེ་བའི་མོ།
མོ་གཞི་རྟིང་པ་གསེར་གྱི་རི།
356



གསེར་ཕྱེས་ས་གཞི་ཁྱབ་པའི་མོ།
གེ་སར་རྒྱལ་བློན་བཞག་པ་དེས།
དབུ་ནག་སྐྱིད་ལ་འཁོད་པའི་མོ།
རྟིང་པའི་མོ་ལ་ཐོག་མཐའ་བར།
ཐོག་མ་རིན་ཆེན་བུམ་པ་ལ། །
བདུད་རྩི་བཅུད་ཀྱིས་འགེངས་པ་དང་།
ཁ་རྒྱན་རྨ་བྱས་སྤྲས་པའི་མོ།
གླིང་དཀར་ཆོས་བསྟན་མཐོ་བའི་མོ།
བར་པ་བྱ་རྒྱལ་ཐང་དཀར་རྒོད།།
༼བྲག་དཀར་ཡག་ལ་གནས་བཅའ་ཞིང་།
བར་སྣང་རླབས་ཀྱིས་གཅོད་པའི་མོ། །
རྒྱལ་བློན་དཔའ་རྟུལ་ཚང་མ་རྣམས།
འཁོར་བ་སྤངས་ནས་དབེན་གནས་འགྲིམ།
བདེ་ཆེན་ས་ལམ་བགྲོད་པའི་མོ།
ཐ་མ་མེ་ལོང་ཉི་ཤར་ལ།
འཇའ་ཚོན་འོད་བརྒྱ་འཕྲོ་བའི་མོ།
གླིང་དཀར་ཡུལ་སྐྱེས་ཕོ་མོ་རྣམས།
མེ་ལོང་གཡའ་རྡུལ་བྲལ་བ་བཞིན།
ཉོན་མོངས་ཟད་ནས་ཆོས་ཉིད་རྒྱས།
ཚོམ་བུ་འབུམ་ཚོ་འབུམ་ཚོ་བཅས།
ལུས་མེད་འཕོ་ཆེན་རྙེད་པའི་མོ།
ཡི་དྭགས་དུད་འགྲོ་དམྱལ་བའི་གནས།
ཐམས་ཅད་སྟོང་ཞིང་ཟད་པའི་མོ།
357



དེ་ཚོ་གཞི་གནས་འབྱུང་འགྱུར་ལགས།
འཕྲལ་མོ་དམག་གི་ཁྲོམ་རྩིས་ལ།
ཅི་དང་ཅི་འབྱུང་གསལ་བའི་མོ།
དགུ་གཅིག་གསུམ་ལྔ་ཁེར་སྐྱེས་གཅིག
དང་པོའི་ནང་ནས་མངོན་པར་མཐོ། །
དགུ་དེ་སྤྱང་ཐང་འདན་མར་བབ། །
ཤ་བཟན་མདའ་མོ་སྒྲོ་དཀར་འདིས། །
འཕྲུལ་འཁོར་འཁོར་ལོ་བཤིག་པའི་མོ།
ཕུང་འཁོར་རྩད་ནས་བརླག་པའི་མོ།
ཁེར་སྐྱེས་སྟག་མོ་སྟག་རོང་དཔོན། །
གཏོར་ཟོར་དཔའ་རྟགས་ཐོབ་པའི་མོ།
དངོས་མེད་སྡེ་དཔུང་འཇོམས་པའི་མོ།
ལྔ་གསུམ་ཁྲ་གླག་གཉིས་ལ་བབ།།
སྒ་སྡེ་དཔའ་ལ་རྒྱལ་ངོ་མཐོ། །
རླུང་གི་ཟེར་མ་རེག་གཅོད་མཐོ།
ལེབ་ཆེན་མཚོན་ཁ་བཀྱེ་དགོས་ཡོད།
རླུང་གི་སྔོ་ལྗང་གྲུ་གང་དེ།
ལྷ་མིན་རླུང་སྲིན་ལག་ལ་ཡོད།
ལེབ་ཆེན་སོ་ཁ་མ་འགྲིམས་ན།།
དཔལ་རྟུལ་གཞན་གྱིས་ལག་ལེན་དཀའ།
སྒ་སྡེའི་ཧཱུཾ་ཤི་ཕཌ་འགྱེལ་སྔགས།
རྦད་ན་དཔའ་རྟགས་ལེན་པའི་མོ།
དགྲ་བོ་རེངས་པར་འཆིང་བའི་མོ།
358



ཡང་རྒོད་ཐོག་ལྕེ་ཟེར་མ་བབ། ་
ཐོག་འདི་དགྲ་ལྷའི་གདོང་རིགས་མོ།
དཔའ་དགྲ་ལྷ་གེ་སར་སྐུ་མཆེད་ཀྱིས།
ཐོག་དམར་པོས་རྒྱ་བྲག་བཤིག་པ་བཞིན།
བདུད་རྒྱལ་བློན་རྟེན་དང་ཕྲལ་བའི་མོ།
མོ་གཞུང་ཁྲབ་དཀར་སིལ་མ་བབ།
དཔའ་རྟུལ་སྐུ་དགྲ་མེད་པའི་མོ།
དཔའ་རྟགས་མཚོན་ཆའི་ངར་ལ་བབ།
དགྲ་མཐའ་རྩད་ནས་ཆོད་པའི་མོ།
ད་རེས་གྲོ་བཞིན་ཁྲུམས་སྟོད་ཟླ།
ཡར་ངོའི་ཚེས་པ་བཅུ་དྲུག་ཡིན། །
གཞེས་ཉིན་ཚེས་པ་བཅུ་དགུ་ཉིན།
ཉི་མ་མེ་བཞི་སྒྲུབ་སྦྱོར་ལ།
དྲག་པོ་གཡུལ་འགྱེད་དུས་ཚོད་ཡིན།
ཐོ་རེངས་སྟག་གི་ཆུ་ཚོད་ལ།།
སྒྲ་གཅན་རྒྱུ་བའི་གདོང་འཕྲད་ན། །
ཟོང་ཟོར་གཏོར་མ་འདྲེན་དུས་ཡིན།
ཉི་ཤར་འབྲུག་གི་ཆུ་ཚོད་ལ།
དྲག་པོའི་དཔུང་དམག་འདྲེན་དུས་ཡིན།
ཉི་དྲོས་སྦྲུལ་གྱི་ཆུ་ཚོད་ལ།།
གླིང་རྗེས་འཕྲང་ཆེན་གཤོག་དུས་ཡིན།
རྟ་ལུག་སྤྲེལ་བྱ་ཆུ་ཚོད་དུས། །
འབྲོང་ཁྱུ་ངར་མའི་ར་འཐབ་ཡིན།
༣/
Ak
359



རྒྱལ་བློན་རྩལ་ཁ་ཞན་རྒྱུ་མེད། །
མཆོག་དཀར་གཞུ་དང་ཉག་ཕྲན་མདའ།།
མདུང་དང་གྲི་ཡི་སོ་ཁ་གསོས། །
ཕོ་ཆེན་རྟ་ལ་མགྱོགས་རྒྱུག་སྦྱོངས། །
དཔའ་རྟགས་རྙིང་མའི་རྒྱལ་མཚན་ཆེ།
ས་གསུམ་ཀུན་ཏུ་སྒྲེང་ངེས་ཡིན།
སྒོམ་ཆེན་སྒོམ་ཐག་གསེར་གྱི་ཐིག
བཀའ་གསུང་ངེས་པར་ནོར་འཁྲུལ་མེད།
མོ་མའི་ལུང་ཡང་དེ་མཚུངས་ལགས།
དེ་རིང་རྒྱལ་བློན་འཛོམས་པ་དང་།
དགའ་བའི་ཉི་མ་འཆར་བའི་དུས།
བདེ་སྐྱིད་ལྷ་དང་མཉམ་པའི་དུས།
ཐུགས་དགོངས་ཉི་མའི་དཀྱིལ་འཁོར་རྒྱས།
གསུང་བཟང་ཚངས་དབྱངས་བདག་ལ་བསྩལ།
ལེགས་ཉེས་བླང་དོར་སྟོན་དགོས་གསུངས།
དཔེར་ན་འདྲ་མ་ཨེ་འདྲ་གདའ།
ཐབས་ཀྱི་གཞུ་དང་ཤེས་རབ་མདའ།
སྟག་ཤར་བཟང་པོའི་ལུས་ཆས་རེད།
དཔའ་བོའི་མཐེབ་ཀྱིས་རྫོང་ཉིན་མོ།
འུར་དིར་རི་མ་སོང་མདའ་མོ་མིན།
འདོ་བ་རྟ་དང་ལྷུ་བཞི་ས། །
གོང་དཔོན་ལུ་བཟང་པོའི་སྐུ་ཆས་རེད།
སྐྱ་ད་རྒྱུག་ཡོབ་མཐིལ་སྤྲད་པའི་དུས།
360



སེང་ཁྲ་ལེ་མ་རྒྱུག་འདོ་ཆེན་མིན།
གསེར་མ་དངུལ་གྱི་གླིང་བུ་དེ།།
བླ་ལུ་དགོན་གྱི་སྐུ་ཆས་རེད། །
དབུགས་སྐོར་མཛུབ་རྡེབ་བྱས་པའི་དུས།
སྙན་ལྷང་ངེར་མ་བཀང་གླིང་བུ་མིན།
སྒོམ་ཆེན་ཁོང་དང་མོ་མ་ང་།
གླིང་དཀར་ཁྲ་མོའི་མིང་འཛིན་རེད།
དགོས་འདི་གྱིས་གསུང་བཟང་ཕེབས་པའི་དུས།
དོན་ཅི་འདུག་མ་བཤད་མོ་མ་མིན། །
རྗེ་རྒྱལ་བློན་ཐུགས་ཀྱི་པད་མོ་ལ། །
ཡིད་གནོང་འགྱོད་ཤོར་ན་མཐོལ་ལོ་བཤགས།
ངག་འཁྱལ་བ་བྱུང་ན་བཟོད་པར་གསོལ།
ཞེས་གླུ་དེ་ལྟར་བླངས་པས་སྐྱེས་མཆོག་གེ་སར་རྒྱལ་པོས་གསེར་
ཏྲམ་ལྔ་དང༌། དངུལ་སྒོར་བཅོ་ལྔ། དར་ཉིན་མོ་བདེ་ལེགས་་
བཅས་མོ་ཡོན་དུ་བསྩལ། མོ་དོན་ཀུན་གྱི་ཐུགས་སུ་ཆུད། གོང་གི་
རིམ་འགྲོ་ཐམས་ཅད་ཀྱིས་འབད་བརྩོན་གཡེལ་བ་མེད་པར་བྱས་སོ།
RD 24
361



ལེའུ་བརྒྱད་པ།
གཡུ་རྩེ་རྒྱལ་བློན་གྲོས་སར་གཉན་སྟག་གིས།
བདུད་ལྷར་སྤྲུལ་ནས་ལུང་བསྩལ་འཕྲུལ་སྒར་བཟུང་།
སྒར་ས་གླིང་གིས་བཅོམ་ཡང་རྒྱལ་བློན་ཤོར།
འདོ་རྗེས་ལུང་བསྟན་དགྲ་མཐའ་གཅོད་ལུགས་བཤད།
དེ་ནས་བདུད་ཀྱི་རྒྱལ་བློན་གཉིས་དམག་སྒར་དུ་འབྱོར་ཞིང་།
བཙུན་མོ་ཁྲག་རལ་མ་འབྱོར་རྒྱུ་མེད་པས་ཤིན་ ཏུ་ སྡུག་བསྔལ་གྱིས་
ནོན་ནས་གདན་ལ་འཁོད་པ་དང༌། ལོ་ཟླའི་ཆང་རག་ཁྲག་ལ་སྦྱར་
བ་ངོམ་པར་བཏུངས་ནས་རྒྱལ་བློན་གཉིས་ཀྱིས་བྱེས་སོང་གི་ལོ་རྒྱུས་
བགྲངས་པ་ལས་འདི་དང་དེ་བྱུང་གི་དོན་མ་རྟོགས། བློན་པོ་མང་
བའི་ཡིད་ལ་ཇོ་རུ་འཕྲུལ་པོ་ཆེ་དེའི་ཁ་སྡུན་ནས་འགོ་ཐོན་པ་ཁག་པོ་
རེད་སྙམ་པ་བྱུང༌། དཀར་པོ་ཤེ་ལེ་ལག་རིང་དེ་དར་ཅིག་ནས་དྲན་
པ་རྙེད་དེ་རྒྱལ་བློན་ལ་གྲོས་བསླབས་ནས་བདུད་ལྷ་ལ་བརྟག་པ་ཞུ་
གྲབས་ཀྱིས་མི་རྟའི་ཤ་ཁྲག་གི་བསུར་ཆེན་དུད་པ་ཆིལ་ཆིལ་བཏང་
ཞིང་བདུད་ལྷ་སྤྱན་འདྲེན་འབོད་སྐུལ་བྱས་པ་ན། དག་པ་ཡེ་ཤེས་
ལྷ་ཡི་ཞིང་ ཁམས་ནས་རྒྱལ་དབང་པདྨ་འབྱུང་གནས་དེ་ཉིད་ཀྱིས་
ལེགས་ཉེས་གསལ་བར་གཟིགས་ནས་དགྲ་ལྷ་གཉན་ སྟག་གི་ཐུགས་
རྒྱུད་བསྐུལ་བས་གཉན་སྟག་གིས་བདུད་ཀྱི་རང་གཟུགས་ཇི་ལྟ་བུར་
362



4
་
་
་
་
སྤྲུལ་པ་མཛད་ནས་བདུད་ཀྱི་རྒྱལ་བློན་སར་བྱོན་ནས་སྡིག་པའི་ན་
བུན་འཁྲིགས་པ་ཞིག་མཛད་དེ་ལུང་བསྟན་གྱི་གླུ་ཐུང་འདི་བཞེངས་སོ།
གླུ་འུ་ན་ཨ་ལུ་ཐ་ལུ་རེད་ན་འོ་འོ། །
ཐ་ལུ་འོ་ན་ལ་མོ་རེད་ན་འོ་འོ། །
ལྷན་སྐྱེས་ལྷ་ཡིས་ཁ་འཛིན་མཛོད། །
འདི་འདྲ་བར་སྣང་དགུང་སྔོན་ནས།
མུན་པ་འཁྲིགས་པའི་གུར་ཁང་རེད།
ང་འདྲ་འདྲི་བཤད་མ་དགོས་པ།
རྒྱལ་བློན་མགོན་པའི་འགོ་ལྷ་རེད།
ལེགས་ཉེས་བློ་ཡི་རྫི་བོ་རེད། །
གྲོས་རོགས་བློ་འདྲི་བྱེད་ས་ཡིན།
སྟོབས་ལྡན་གཡུ་རྩེ་རྒྱལ་པོ་དང༌།
རྩལ་ཆེན་ཉམས་པའི་སྐུ་མཆེད་ཟུང་།
བློ་མི་བདེ་ཀམ་ཀམ་ཅི་ལ་རེད།
མྱ་ངན་སྡུག་བསྔལ་ཅི་ལ་གསོག་
དྲན་སྡུག་ཆུ་རྒྱུན་ཅི་ལ་འབེབས།
ཚུར་ཚུར་ཉོན་དང་འདྲ་མ་ཡོད།།
དུག་སྦྲུལ་མགོ་ཡི་ནོར་བུ་དེ། །
དགོས་འདོད་འབྱུང་བ་ཀུན་གྱིས་ཤེས།
དང་པོའི་དུས་ན་མ་སེམས་དགོས།
སེམས་ན་ནོར་བུ་ལོན་ལེ་དགོས།
དཔའ་རྒོད་གཤིན་རྗེའི་གདོང་ལེན་ལ།
དཔའ་རྩལ་ཡོད་པ་ཀུན་གྱིས་ཤེས།
363



དང་པོ་གདོང་ལ་མ་ལང་དགོས། །
ལངས་ན་དགྲ་སྲོག་ཆོད་ལེ་དགོས། །
མདོ་མགྲོན་བསྐོར་བའི་ཚོང་པ་དེར།
དཀའ་ངལ་ཡོད་པ་ཀུན་གྱིས་ཤེས།
དང་པོའི་དུས་ནས་མ་བསྐྱོད་དགོས།
བསྐྱོད་ནས་ཁེ་སྐྱེད་ལོན་ལེ་དགོས། །
རྨ་ཁམས་གླིང་གི་འཐབ་ཡ་དེ།
དཔའ་རྩལ་རྒོད་ཡིན་པ་ཀུན་གྱིས་ཤེས།
དང་པོའི་དུས་ནས་མ་འགྲས་དགོས།
འགྲས་ན་རྒྱལ་ཁ་ལོན་ངེས་དགོས།
དེ་ཚོ་བབས་ཀྱི་འདྲ་མ་ཡིན།
ཐབས་མཁས་སྟོབས་རྩལ་འགྲན་མེད་དེ།
ཐ་ཆུང་བུ་མོ་ཁྲག་རལ་རེད།
དཔའ་མེད་ལ་བྲོས་བྱེད་མི་དེ།
གཡུ་རྩེ་རྒྱལ་བློན་རྣམ་གཉིས་རེད།
བཙུན་མོས་འཐབ་འཐབ་འདྲ་མཉམ་ལས།
དཔའ་མཉམ་ཕམ་རྒྱལ་མ་བྱུང་དུས།
ངེད་ཅག་བདུད་ལྷས་གྲོགས་བྱས་ནས།
ཁྲག་རལ་འདོད་པའི་རེ་དོན་ལྟར།
ཨ་མྱེ་འབུམ་ཐུབ་སྐུ་དྲུང་བསྐྱལ། །
ཆད་ལུས་མེད་པ་ཞུ་དོན་གསོལ།
ཐུགས་དགྱེས་བརྩེ་བས་རྗེས་བཟུང་ནས།།
ཕན་རིམ་ཅི་ཡང་མཛད་པ་དང༌།
364



འཆི་མེད་ཚེ་ཡི་ལྕགས་རིལ་དང་།
འཆི་བ་སློང་བའི་སྨན་དཔྱད་བཅས།
ཞག་བདུན་ཐོག་ལ་གནང་རྒྱུ་མཛད།
མ་ཟད་ཨ་མྱེ་འབུམ་ཐུབ་ཀྱང༌།
བཙུན་མོས་གདན་འདྲེན་ཐུགས་ཐག་བཅད།
ཆས་ཀ་གདན་གཤོམས་ཟས་སྦྱོར་ཟེར།
ཞག་བརྒྱུད་མི་འགྱངས་འབྱོར་ངེས་ཡིན།
དེ་ཚེ་དཔུང་སྒར་མགོ་ཐོན་པའི།
སོ་སོའི་ལས་འགན་བྱ་བ་རྣམས།
ལེ་ཤོར་མེད་པར་ཀུན་གྱིས་སྒྲུབས།
བློ་རྩེ་མང་པོའི་འདུན་གྲོས་དེ། ，
ཟེར་བརྗོད་མང་ན་དོན་འབྲས་ཕུང༌།
འགྲོ་འདུག་མང་ན་བྱུར་དང་འཕྲད།
བློ་རྩེ་མང་ན་ཆག་སྒོས་དེད། །
་ རྒྱལ་བཙུན་བློན་ཚོགས་མ་འཛོམས་བར།
དཔུང་སྒར་སྒར་ས་གཅིག་ཏུ་ཐོབས།
སྒྱུ་མ་འཕྲུལ་གྱི་སྒར་སྔོན་ནས། །
གླིང་དཔའ་རྟུལ་ངར་ཡང་ཐར་བསམ་མེད།
སྐབས་ཤིག་ཕར་འགྲོའི་དམག་ཀྱང་བཤོལ།
དེ་རྗེས་ཐོ་རེངས་ནམ་མཁའ་ལ།།
སྐྱ་རེངས་བུན་བུན་གསལ་དུ་རན།
འདུན་གྲོས་ཉི་མ་འཆར་དུ་རན། །
གླུ་གོ་ན་སྙིང་གི་དཀྱིལ་དུ་ཞོག །
ཚ,
365



མ་གོ་ཚིག་ལ་འབྲས་བུ་མེད།
འདིར་འཁོད་ཐུགས་ལ་དེ་ལྟར་ཞོག
ཅེས་བདུད་ལྷ་ཡིན་ཁུལ་གྱིས་བཀའ་ལུང་དེ་ལྟར་བསྩལ་བས་
བདུད་ཀྱི་རྒྱལ་བློན་རྣམས་ཡི་རངས་ཤིང་དགའ་བ་ཚད་མེད་ངང་ཁྲག་
ཆང་ གི་ ཕུད་ སྐྱེམས་ ཕུལ། རང་ ལུགས་ ཀྱི་ ཕྱག་ བཙལ་ བ་ དང་།
ལྷའི་སྐུ་གཟུགས་རིམ་གྱིས་མི་མངོན་པར་སོང་། ཨར་ཇག་བདུད་ཀྱི་
སྲོག་ཤིང་ཉམས་པ་བགེགས་ཀྱི་ཕུང་འདྲེ། ལྟ་བ་ལོག་པའི་རུ་ཏྲ།
སངས་རྒྱས་བསྟན་པའི་དགྲ་བོ། རྒྱལ་བློན་ ཐམས་ཅད་བློ་སེམས་
བདེ་བས་ཁྱབ་ནས་ནམ་མཁར་ཐོག་གི་འཕྲུལ་འཁོར། བར་སྣང་ལ་
རླུང་གི་འཁོར་ལོ། ས་གཞིར་སྒྲོགས་ཀྱི་འཁོར་ལོ། སྒྲོགས་ མི་་་
གཅིག་སྦྱོགས་སྣ་བཅུ་གསུམ། མཚོན་འཁོར་གསུམ་དང་བཅུ་དྲུག་
ལ་ བརྩོན་བཞིན་ཞག་དུས་མི་རིང་བར་འགྲུབ་ པར་ བསམ་བཞིན་་་་
འབད་བརྩོན་དང་། འཕྲུལ་གྱི་དཔུང་དང་མེ་ཆུ་གཡང་ས་ཆེན་པོ་
སོགས་འཕྲུལ་ཆས་ཁ་གསབ་བྱེད་བཞིན་གནས་སོ། དེ་ནས་ཕ་མི་
ཀུན་གྱི་ཕ་དམག གླིང་དཀར་ལྷ་ཡི་དམག་ཚོགས་དེ་རྣམས་སྲུང་
བའི་བླ་མ་རྣམས་ཀྱིས་གོང་ཚེས་བཅུ་དྲུག་གི་ཐོ་རེངས་དཀར་ཕྱོགས་
བསྟན་པ་ལ་དགའ་བའི་སྡེ་བརྒྱད་ཡུལ་ལྷ་གཞི་བདག་ཟོ་དོར་དགྲ་ལྷ་
རྣམས་འཕྲིན་ལས་ར་མདར་སྦྲན་ཏེ་སྐྱེམས་ཕུལ་ཞིང་དམ་བསྒྲགས་
མཛད། མ་རུང་ནག་ཕྱོགས་ཀྱི་ལྷ་འདྲེ་གཞི་གནས་སྡེ་བརྒྱུད་གདུག་
པ་ཅན་ཐམས་ཅད་སྤྱན་དྲངས་ཤིང་དངོས་རྟེན་སྣ་ཚོགས་བཤམས་ཏེ་
མིག་ སྣང་ལ་མི་འདྲ་གར་དགུ་འཕྲུལ་པོ་ཆེ་བསྒྱུར་བ་བཀོད་པ་ལ་་
བདུད་ལྷ་རྣམས་ཡེངས་སུ་བཅུག དེ་ནས་ཨ་ཁུ་ཁྲོ་རྒྱལ་དཔོན་གྱི་
སྒྲུབ་ཞག་ཐིམ། བསྙེན་སྒྲུབ་ལས་གསུམ་རྫོགས། འགུགས་འཆིང་
366



་
བསད་སྦྱོར་གྱི་བྱ་བ་ཐམས་ཅད་གྲུབ་ནས། ཞ་ནག་ཕོད་ཁ་སོགས་
སྔགས་ཆས་འཇིགས་སུ་རུང་བས་བརྗིད་པར་ ཀླུབས་ནས་བོན་ཡེ་་་
གཤེན་མེ་དབལ་ཆེན་པོའི་སྐུ་རུ་མངོན་སུམ་ དུ་བཞེངས་ཏེ་མེ་ ་་་་
འབར་བའི་ཀློང་ནས་རི་རབ་འབར་བའི་རྫོང་ཟོར་དེ་ཕྱག་ཏུ་བཟུང་
ནས་བདེན་བཅོལ་གྱི་གླུ་འདི་བོན་ངག་བསྲོ་ཡ་ཡེ་འགྱུར་ལ་དྲངས་
ནས་བླངས་སོ།
ཨོཾ་མ་ཎི་པདྨེ་ཧཱུྃ།
གླུ་བསྲོ་ཡ་ཆོ་ཡུ་དྲག་ཐུང་རྦད།
གུ་ལང་ནག་པོའི་སྲོག་ལ་ཡ།
ཏྲི་ཡ་དགྲ་བོའི་སྙིང་ཆོམ།
ཕུང་ཞིག་ཁུག་ཡ་བརླག་རྦད་ཛ༔
ནམ་མཁའི་གསལ་སྒོ་གོང་མ་ནས།
ཡེ་གཤེན་སུམ་བརྒྱ་དྲུག་ཅུ་ལྷ། །
དྲག་ཏུ་ཁྲོས་པའི་སྐུ་གཟུགས་ལ།།
དབུ་དགུ་དབུ་གསུམ་ཞལ་གཅིག་པ།
སྤྱན་གསུམ་མཆེ་གཙིགས་བྷོ་སྒྲ་སྒྲོག །
སྤྱན་ནས་མེ་འབར་ཤངས་དུད་འཐུལ།
ཞལ་གདངས་ལྗགས་འདྲིལ་མཆེ་བ་གཙིགས།
དགྲ་བགེགས་ཤ་ཁྲག་ཀྲུམ་ཀུམ་གསོལ།
ཕྱག་ནི་བཅོ་བརྒྱད་ཕྱག་དྲུག་པ། །
འབར་བའི་མཚོན་ཆ་སྣ་ཚོགས་འཛིན། །
འཛིན་འཆིང་གཅོད་གཏུབ་རྡུང་ལ་སོགས།
ཕྱག་གིས་ཐོགས་མེད་ལས་ལ་མྱུར། །
G
*#
**2)
367



དེ་རིང་ཆོ་ཡ་དབྱིངས་ནས་ཆེ།།
དགྲ་མཁར་ཤིག་ལ་དོགྲ་དཔུང་ཆོམ། །
མངོན་སྤྱོད་དྲག་པོའི་ཕྲིན་ལས་མཛོད།
བར་སྣང་གློག་གི་གུར་ཁང་ནས།
བོན་ལྷ་མི་ཐུང་འབྲུག་ལ་ཆིབས།
འབར་བ་མེ་ཡི་གོས་གྱོན་ཞིང་།
གློག་འཕྲོ་བསྐལ་པའི་མེ་ཆེན་འབར།
རང་འདྲ་ཁྲོ་ཆུང་དཔག་མེད་འཕྲོ།།
བར་སྣང་ཝེར་མ་བོན་གྱི་ལྷ།
བྱེ་བ་ས་ཡ་ལས་ལ་འགྱེད། །
ཐོག་ཆར་ཉམས་པ་དགྲ་ལ་འབེབས། །
ད་རེས་དྲིལ་དྲིལ་ཕྱུང་ཕྱུང་འདུ། ་
དགྲ་མཁར་ཤིག་ལ་དགྲ་བོ་ཐུལ། །
མངོན་སྤྱོད་རྦད་ཡ་ཁ་འཛིན་མཛོད།
ས་གཞི་རླུང་ནག་འཚུབ་དཀྱིལ་ནས།
གཡུང་དྲུང་བོན་གྱི་སྲུང་མའི་ཚོགས།
ཨ་བསྲོ་ལས་གིང་དམར་ནག་དང་།
བསྲོ་རྒྱལ་དྲེའུ་བཞོན་ལྷ་མོའི་ཚོགས།
གཡུ་སྒྲོན་སྨན་མོ་བརྟན་མ་བཅས།
སེམས་དཔའ་གཡུང་དྲུང་བཀའ་སྲུང་རྣམས།
རྔམ་པ་དྲག་པོའི་སྐུར་བཞེངས་ལ།
མངོན་སྤྱོད་ལས་རྦད་མཐུ་མ་ཆུང་། །
དགྲ་བགེགས་གནོད་བྱེད་མིང་མེད་ཆོམ།
368



མིང་ཙམ་མེད་པ་ད་རེས་ཡ།
བྲེང་བྲེང་ཤག་ཛ་སྲོག་ལ་རྒྱུ།
དེ་རིང་ཟོར་འཕེན་ང་ལ་བབ།།
ཁྲོ་རྒྱལ་ཁྲོ་མཆོག་རྟ་མགྲིན་ཡིན།
བོན་གྱི་སྟག་ལྷ་མེ་འབར་ཡིན།
ཆོས་ཉིད་དགོངས་པའི་ཀློང་དུ་གཅིག
དམ་ཉམས་ཨར་ཇག་སྡེ་ཚོགས་འདིས།
རྒྱལ་དབང་པདྨའི་སྐུ་ལ་བསྡོས།
སྨོན་ལམ་ལོག་པའི་མཚམས་སྦྱོར་བྱས།
གསང་སྔགས་ཆོས་ལ་ལྟ་བ་ལོག་
དམ་སྲི་དམ་ཉམས་བདུད་སྡེའི་དམག
དགེ་བ་བཅུ་པོ་ཁྱད་དུ་བསད།
མི་དགེ་བཅུ་སོགས་དང་དུ་བླངས།
སངས་རྒྱས་བསྟན་པའི་སྤྱི་དགྲ་བྱས།
གླིང་དཀར་ཁྲ་མོའི་སྒོས་དགྲ་བྱས།
སྐྱེ་འགྲོ་སེམས་ཅན་བླ་ཚེ་འཕྲོག་
འགྲོ་བའི་བདེ་སྐྱིད་ཉམས་པར་བྱེད།
ཞིང་བཅུ་ཚང་བའི་དགྲ་བོ་འདི།
བསྒྲལ་བར་འོས་པ་རྒྱལ་བའི་གསུང་།
དེ་ཕྱིར་རྒྱལ་ཀུན་དགོངས་པ་ཡིན།
རྩ་བ་གསུམ་པོས་རྒྱབ་རྟེན་མཛོད། །
ཐུགས་རྗེའི་རྩལ་ཆེན་ནུས་པ་བསྐྱེད།
ལྷ་ཀླུ་གཉན་གསུམ་དམག་དཔུང་འདུས། །
369



ཟོང་ཟོར་མཚོན་ཆའི་འཁོར་ལོ་འདི།
ཟོར་སྣ་དྲོངས་ལ་དགྲ་དཔུང་ཤིག
མཐོ་བ་གནམ་གྱི་འཇུ་ཐག་ཆོད། །
བར་པ་འཕྲུལ་གྱི་འཁོར་ལོ་ཤིག །
དམའ་བ་ས་ཡི་རྟེན་ཕུར་ཕུད།
ཕྱོགས་མཚམས་མ་ཤོར་སྲང་སྒོ་ཆོད།
རྒྱལ་བློན་གཉེན་ལ་ཟོང་ཟོར་ཡ།
བཙན་པའི་སྒར་ལ་ཟོང་ཟོར་ཡ།
འདུན་གྲོས་བྱེད་པའི་གཙོ་ལ་ཡ།
རྒྱབ་རྟེན་བྱེད་པའི་ལྷ་ལ་ཡ། །
རོགས་དན་བྱེད་པའི་དཔུང་ལ་ཡ།
མགྱོགས་རྒྱུག་འོག་གི་རྟ་ལ་ཡ།
དགྲ་བོ་ཆགས་མལ་མེད་པ་གྱིས།
དཀོན་མཆོག་གསུམ་དང་རྩ་གསུམ་ལྷ།
མཐུ་ཆེན་ནུས་པ་ཅི་འདུག་ལྟ། །
གེ་སར་ལྷ་ནས་བསྐོས་པ་དང༌།
བདུད་ནག་པོའི་གཉའ་གནོན་ཡིན་ངེས་ན།
ཁྲོ་རྒྱལ་རྒྱལ་པོའི་སྐུ་བྱུས་སྒྲུབ།
དགྲ་ལྷ་ཝེར་མ་མཐུ་ལྡན་གྱི།
ད་རེས་ཨ་ཁུའི་དཔུང་སྐྱོར་ནས།
དགྲ་བོ་ཆགས་མལ་མེད་པར་གྱིས།
གཟིགས་དང་གླིང་དཀར་ལྷ་མི་རྣམས།
དཔའ་རྟགས་དགུང་ལ་མཉམ་པར་ཤོག
370



རྒྱལ་བསྟན་སངས་རྒྱས་བསྟན་པ་དེ།།
ཨ་སྔོན་དགུང་ལ་མཉམ་པར་ཤོག་
སྡང་དགྲའི་སྐྱེ་རྒྱུད་རྩད་ནས་ཆོད།
ཤ་ཁྲག་གཏང་རག་དགྱེས་མཆོད་འབུལ། །
རྣམ་ཤེས་དག་པའི་ཞིང་ལ་དྲོངས།
མ་ཡེལ་མ་ཡེལ་ལས་ལ་ཆོས།
ཞེས་དམོད་གླུ་དེ་ལྟར་བླངས་ནས་ཡི་དམ་གྱི་རྦད་སྔགས་བགྲང་
བཞིན་གཏོར་ཟོར་ཕྱག་ཏུ་བླངས་ནས་ལྷའི་གསལ་སྣང་གདེངས་ལྡན་
གྱིས་དགྲ་ཕྱོགས་སུ་འཕངས་པ་དང་ཟོར་དེ་འུར་ལྡིར་ཟེར་བའི་སྒྲ་
ཆེན་པོས་ས་གཞི་གཡོ་བའི་ངང་མེ་དམར་ལྷབ་སེ་འབར་ཙམ་ནས་
བར་སྣང་མེ་ཡིས་ཁེངས་ཏེ་ཐོག་དམར་བང་བ་ཙམ་གྱུར་ཅིང་དགྲ་ལྷ་
ཝེར་མ་ལྷ་སྲུང་རྣམས་ཀྱིས་ཟོར་སྣ་དྲངས་ནས་དམ་སྲི་ཉམས་པའི་
དམག་ཁྲོད་དེར་གང་ནས་འདི་བྱུང་མེད་པར་བར་སྣང་ས་གཞི་མེ་
ལྕེས་ཁེངས་ནས་ཐོག་ལྕེས་འཕྲུལ་འཁོར་དང་། ཕུང་སྐྱོགས་སྣ་་་
ཚོགས་བཟོ་མཁན་ལས་དམག་དཔུང་བདུན་བརྒྱ་ལྷག་བྱ་སྒྲོ་མེ་ཡིས་
བསྲེགས་པ་བཞིན་དུ་བཏང་བ་མ་ཟད་བདུད་རྟ་ཡང་ཕྱེད་སྒྲིལ་བཏང་
ཞིང་དེར་ཡོད་རྗེ་དཔོན་ཚང་མ་དྲན་བརྒྱལ་དུ་སོང་། གཡུ་རྩེ་ལ་
རྒྱལ་པོ་དཔོན་ཁྲོ་རྒྱལ་གྱིས་མགོ་རྟགས་སུ་སྤྲད་པའི་ནོར་བུ་ཀེ་ཏ་ཀ་
ཡོད་རྐྱེན་རྒྱལ་པོའི་ལས་གུར་དུ་ཡོད་པའི་འཁོར་དཔུང་ཉི་བརྒྱ་ལྷག་
ཙམ་ལ་ཅི་མ་ཐུབ། འཕྲུལ་གྱི་དམག་དཔུང་འདུལ་རྒྱུ་ཡིན་ཡང་དེ་
སྔོན་ཁྲོ་རྒྱལ་ལ་སྐྱབས་ཞུ་མྱོང་ལ་ལྟ་བ་མ་ལོག་རྐྱེན་ཅི་ཐུབ་མེད་པ་
བརྫུས་པ་བཞིན་གནས། ཁྲོ་རྒྱལ་གྱིས་གཏོར་ཟོར་བཏེགས་པ་དང་
ལྷན་སྐུ་རྗེ་གེ་སར་རིན་པོ་ཆེས་གཙོས་ཁྲ་མོ་གླིང་གི་དཔའ་རྟུལ་རྗེ་
371
T
，
-
ས



དཔོན་དེ་དྲག་རྣམས་གོ་བསྐོར་མཚོན་ཐོགས་ལྷ་དང་བླ་མ་རྣམས་ཀྱིས་
རབ་གནས་དང་། བསངས་དང་གསེར་སྐྱེམས་ཀྱིས་ལྷ་ཞལ་བསྟོད་
དེ་དཔུང་དམག་བདུན་སྟོང་ཐམ་པ་རྟ་བྱང་མའི་འགྲོས་སྐོར་དཀྱིལ་ལེ།
ཁྲབ་དཀར་འོད་མདངས་ལྷང་སེ། དར་འཕྲུ་ཚེ་མདུད་སྤུངས་སེ་
བྲེལ་ཁྱུག་ཁྱུག་གིས་ཕེབས། གཞིས་སུ་ཁུ་བོ་རྣམ་གཉིས་སྐུ་འཁོར་
སུམ་སྟོང་གིས་བསྐོར་ཏེ་སྐྱབས་འགྲོ་སོགས་སྐུ་རིམ་ལ་བརྩོན་ཏེ་་་་
བཞུགས། དེ་ཡི་དུས་ཉི་དྲོས་སྦྲུལ་གྱི་ཆུ་ཚོད་དེར་གླིང་དམག་དང་
གླིང་རྗེ་རྒྱལ་བློན་རྣམས་ཟི་གླིང་གཉིས་ཀྱི་ས་མཚམས་གནམ་ཁྲི་བར་
མའི་ན་ཐང་ ཨར་ཇག་ཉམས་པའི་དཔུང་སྒར་གྱི་ཚུར་མཐའ་དེར་
སླེབས་པ་དང་ལྷན། ཕྱི་རོལ་དུ་གཡང་ས་ཆེན་པོ་རྩེག་སྟོང་ཡོད་པ་
རྒོད་ངང་མ་མིན་པ་ཐར་ཐབས་མེད་པ་དེའི་ནང་ཆབ་མཚོས་བསྐོར་
བ། ཉ་གསེར་མིག་མིན་པ་རྒྱུ་ལམ་མེད་པ། དེའི་ནང་འབར་བ་མེ་
ཡིས་ བསྐོར་བ། རྫས་ངན་གྱི་དུག་རླངས་ མུན་ལྟར་འཁྲིགས་པ།
གཡང་ས་དང་ཆབ་མཚོ་མེ་ཕུང་བཅས་ཀྱིས་ཨ་ལོང་ལྟར་བསྐོར་བ།
དངོས་ཡོད་མི་མི་དགོས། དངོས་མེད་ལྷ་འདྲེའི་རྒྱུ་ལམ་མེད་པ་འདྲ་
ཞིག་ཡོད་པས། དཔའ་རྟུལ་དཔུང་བཅས་དཔའ་ཆག་སྟེ་ཅི་བྱ་བྲལ་
ནས་ཐམས་ཅད་ཀྱིས་སྐུ་རྗེ་ལ་གསོལ་བ་བཏབ་ནས་ཇི་ལྟར་མཛད་
ཡོང་སྙམ་པའི་ངང་། མ་སང་འཕྲུལ་གྱི་རྒྱལ་པོ། སྐྱེས་མཆོག་ཡིད་
བཞིན་ནོར་བུ། གེ་སར་དགྲ་ལྷའི་རྒྱལ་པོ་དེ་ཉིད་ལྷ་ཡི་དབང་པོ་
བརྒྱ་སྦྱིན་ལྷ་མིན་གྱི་གཡུལ་དུ་བསྐྱོད་པ་ལྟ་བུ། དགྲ་ལྷའི་གོ་མཚོན་
སྣ་དགུ་ལ་འཇའ་འོད་ཟེར་མདངས་ཁྱུགས་སེ། དཔེ་བྱད་ལེགས་
པའི་སྐུ་ལུས་དེས་ཁམས་གསུམ་ཟིལ་གྱིས་ནོན་ལེ། དགྲ་ལྷའི་སྐར་
མདའ་འཁྱུག་པ། ཝེར་མའི་ཟེར་ར་འཚུབ་བཞིན། མཆོག་་་་
372



གསུམ་སྤྲིན་ལྟར་འདུ་བ། ཆོས་སྐྱོང་བུ་ཡུག་འཚུབ་པ། འདོ་ཆེན་
རྐྱང་རྒོད་འཕེལ་པོ་ལ་ཆིབས། འདོ་ཆེན་དེའི་རྩ་ཆེན་རྒྱུད་ནས་སྒོ་
ཆེན། རྩེ་ཆུང༌རྒྱུད་ནས་ སྒོ་ཆུང་། སྤུ་རྩེ་ བར་ནས་ ཐུལ་ ཕྲན།
ཆོས་སྐུའི་དགོངས་དོན་གྱིས་འོད་དང་འོད་ཟེར་ཤིག་སེ། རྨིག་བཞི་
ས་ལ་མ་རེག་པ་བར་སྣང་ལ་འཕགས་པའི་ཚེ། སྐྱེས་བུ་གེ་སར་དེ་
ཉིད་ཐུགས་དཔའ་གདེངས་ཚུད་ཅིང་སྐུའི་གཟི་བརྗིད་བཟོད་པར་
དཀའ་བའི་ངང་དགྲ་བླའི་ཐོག་ཆིངས་བར་མ་ལ་དྲངས་པའི་མགུལ་གླུ་
འདི་ཞེས་སོ། །
ཨོཾ་མ་ཎི་པདྨེ་ཧཱུཾ།
གླུ་ཨ་ལ་ལེན་པ་ལྷ་ལ་ལེན།
ལྷ་དཀོན་མཆོག་འབོད་པ་བྱེད་པའི་གླུ།
ཐ་ལ་བར་མ་གཉན་ལ་ལེན།
གཉན་ཆེན་ར་མདར་སྦྲན་པའི་གླུ།
ལ་ལ་འོག་མ་ཀླུ་ལ་ལེན།
ཀླུ་ཆེན་ལས་ལ་བཀོལ་བའི་གླུ། -
རྒྱ་གར་རྩ་མཆོག་ཤིང་དྲུང་ན། །
བསྟན་འདིའི་བདག་པོ་ཤཱཀྱ་ཐུབ།
ཉན་ཐོས་དགྲ་འཇོམས་འཁོར་ཚོགས་ལ། །
གསོལ་བ་འདེབས་སོ་ཐུགས་རྗེས་གཟིགས།
སྟོན་པ་དྲུག་དང་ལྷས་སྦྱིན་སོགས།
སྔོན་ཚེ་ཁྱོད་ཀྱིས་བདུད་བཏུལ་བཞིན།
ད་དུས་སྐྱེས་བུའི་གྲོགས་ལ་བྱོན། །
དམ་ཉམས་ཆམ་ལ་འབེབས་རོགས་མཛོད། །
i༽ནི ་
1:.
373:



ཟངས་མདོག་དཔལ་རིའི་ཕོ་བྲང་ནས།
སྤྲུལ་སྐུ་པདྨ་འབྱུང་གནས་ལ།
རིག་འཛིན་རྒྱ་མཚོའི་འཁོར་གྱིས་བསྐོར།
སྐྱེས་བུས་འབོད་དོ་ཐུགས་རྗེས་གཟིགས།
གཡའ་རིའི་ནག་ལ་བདུད་བཏུལ་བཞིན།
ད་དུས་གེ་སར་གྲོགས་ལ་བྱོན། །
ཉམས་པ་ཆམ་ལ་འབེབས་རོགས་མཛོད།
སྟེང་ཕྱོགས་ལྷ་ཡི་གཞལ་ཡས་ནས།
ཕུ་བོ་དུང་སྐྱོང་དཀར་པོ་ལ།
ལྷ་དམག་བྱེ་བ་ས་ཡས་བསྐོར།
དུང་གི་ཁུ་འབངས་འགྲིལ་འགྲིལ་གྱིས།
ཉམས་པ་ཆམ་ལ་འབེབས་རོགས་མཛོད།
དམ་ཉམས་མཁའ་ལ་མི་ཤོར་བར།།
མཐོ་བ་དབྱིངས་ཀྱི་སྲང་སྒོ་ཆོད།
བར་མ་གཉན་གྱི་ཕོ་བྲང་ནས།
གཉན་ཆེན་སྐུ་ལྷ་གེར་མཛོ་ལ། །
གཉན་དམག་བྱེ་བ་ས་ཡས་བསྐོར།
སྦྲང་ཆར་ཟིལ་མ་འབབ་པ་བཞིན།
གེ་སར་སྐྱེས་བུའི་གྲོགས་ལ་བྱོན།
ཉམས་པ་ཆམ་ལ་འབེབས་རོགས་མཛོད།
དམ་ཉམས་བར་ནས་མ་ཤོར་བར།
རླུང་གི་སྤུ་གྲིས་གུར་ཁང་སྡོམས།
འོག་མ་ཀླུ་ཡི་ཕོ་བྲང་ནས། །
374



ཀླུ་ཆེན་གཙུག་ན་རིན་ཆེན་ལ།
ཀླུ་འཁོར་བྱེ་བ་གྲངས་མེད་པ། །
གསེར་བྱེ་མཚོ་ནས་རྡོལ་བ་བཞིན།
གེ་སར་སྐྱེས་བུའི་གྲོགས་ལ་བྱོན།
ཉམས་པ་ཆམ་ལ་འབེབས་རོགས་མཛོད།
དམ་ཉམས་འོག་ནས་མ་ཤོར་བར། །
འོག་ཕྱོགས་རྒྱ་མཚོའི་སྲང་སྒོ་སྡོམས།
སྲིད་པ་གསལ་བའི་ཕོ་བྲང་ནས།།
ཨ་ནེ་གུང་སྨན་རྒྱལ་མོ་ལ།
འཁོར་དུ་སྣང་སྲིད་མཁའ་འགྲོ་འབུམ།
གེ་སར་སྐྱེས་བུའི་གྲོགས་ལ་བྱོན།
ཉམས་པ་ཆམ་ལ་འབེབས་རོགས་མཛོད།
དམ་ཉམས་ཕྱོགས་མཚམས་མ་ཤོར་བར། །
ཡེ་ཤེས་སྤྱན་གྱི་སོ་པ་མཛོད། །
མཐུ་ལྡན་མྱུར་མགྱོགས་ཕོ་བྲང་ནས།
སྲིང་ལྕམ་ཐིག་ལེ་འོད་འཕྲོ་ལ། །
འབྱུང་ལྔ་ལྷ་མོའི་འཁོར་གྱིས་བསྐོར།
གེ་སར་སྐྱེས་བུའི་གྲོགས་ལ་བྱོན།
ཉམས་པ་ཆམ་ལ་འབེབས་རོགས་མཛོད།
བདུད་སྡེ་མིག་སྣང་སྒྱུ་མ་ཡིན། །
ཆོ་འཕྲུལ་དགག་མ་ཞི་བར་མཛོད། །
ལུས་དང་གྲིབ་བཞིན་འགྲོགས་པའི་ལྷ།
ལྷ་ཆེན་ཚངས་པ་དཀར་པོ་ཉིད། །
;
ནq
,
375



གེ་སར་སྐྱེས་བུའི་གྲོགས་ལ་བྱོན།
ཆོ་འཕྲུལ་མེ་ཕུང་ཞི་བར་མཛོད།
རྟག་ཏུ་འབྲལ་མེད་བརྩེ་བའི་ལྷ།
དགྲ་ལྷ་གཉན་སྟག་དམར་པོ་དང༌།།
ནུ་བོ་ཀླུ་སྦྲུལ་འོད་ཆུང་སོགས།
རྫུ་འཕྲུལ་མཐུ་ལྡན་དགྲ་ལྷའི་ཚོགས།
གེ་སར་སྐྱེས་བུའི་གྲོགས་ལ་བྱོན།
ཉམས་པའི་ཆོ་འཕྲུལ་ཞི་བར་མཛོད།
ལས་ལ་ཐོགས་མེད་ཁ་འཛིན་མྱུར། །
དགྲ་ལྷ་ནམ་མཁའི་སྐར་ཚོགས་དང་།
ཝེར་མ་ས་ཁའི་རྩི་ཤིང་གྲངས།
ཆོས་སྐྱོང་སེར་སྤྲིན་གཏིབ་པ་བཞིན།
ཐམས་ཅད་གེ་སར་གྲོགས་ལ་བྱོན།
ཆོ་འཕྲུལ་མེ་ཕུང་རང་ཡལ་ཐོང་།
མིག་འཕྲུལ་ཆུ་བོ་སྐམ་པ་དང་།
གཡང་ས་ཐང་ལ་སྒྱུར་རོགས་གྱིས།
སངས་རྒྱས་བསྟན་པ་སྲུང་བའི་ལྷ།
ལེགས་ལྡན་མགོན་པོ་ལྷ་དམག་འབུམ།
མ་ཞིང་ནག་དང་མགོན་པོ་བེང་།
རྩུབ་འགྱུར་ཚལ་ནས་སྐུར་བཞེངས་ལ།
ཙན་དན་བེང་ཆེན་ལྷ་དམག་འགྱེད།
ནག་ཕྱོགས་ཉམས་པའི་འཕྲུལ་དམག་འདི།
རྩི་ཤིང་བསྐལ་མེས་བསྲེགས་པ་བཞིན། །
376
、



སྙ«
-
ཐལ་བའི་ཕུང་པོ་མེད་པར་མཛོད།
དབྱིངས་ན་བཞུགས་པའི་རྩ་གསུམ་ལྷ།
བྱིན་རླབས་མགོན་སྐྱབས་མ་གཡེལ་གཅིག །
བར་ན་ལྷ་སྲས་གེ་སར་ངས།
རྫུ་འཕྲུལ་མཐུ་དང་སྟོབས་རྩལ་གྱིས།
ཕོ་ཤི་བདག་བྱུང་ཡང་ཕྱི་ཆད་མེད།
འོག་ན་རྒྱུག་པའི་རྐྱང་རྒོད་འདི།
སྣང་བ་མཐའ་ཡས་སྤྲུལ་པ་ཡིན།
ཕྱི་ན་གྱི་ལིང་རྟ་ཡི་ཚུལ།
ཅང་ཤེས་རྟ་ཡི་རྒྱལ་པོ་རེད།
སེམས་ཉིད་ཆོས་སྐུའི་དགོངས་པ་ལས།
འབྱུང་བ་ལྔ་ལ་རང་དབང་བསྒྱུར། །
ཐུགས་རྗེ་ཐབས་མཁས་རྫུ་འཕྲུལ་ཡོད།
གཡང་སའི་འཕྲང་ལ་འཕྲད་པའི་དུས།
བྱ་རྒྱལ་ཁྱུང་གི་གཤོག་རླབས་ཡོད། །
སྔོན་མོ་ཆབ་ལ་འཕྱོ་བའི་དུས། །
ལྟོ་དཀར་གསེར་ཉའི་རྐྱལ་གཤོག་ཡོད།
འབར་བ་མེ་ཕུང་གཤོག་པའི་དུས།
འབར་བ་མེ་གཤོག་བཅོ་བརྒྱུད་ཡོད།
རླུང་ཆེན་བང་ཁ་གཤིབ་པའི་དུས། །
རླུང་གཤོག་སྤུ་རུ་བཅོ་བརྒྱད་ཡོད།་
གང་འདོད་ས་ལ་ཡུད་ཀྱིས་བགྲོད། །
སེམས་ཉིད་ཆོས་སྐུའི་རྩལ་གཤོག་ཡོད།
4
377



རྟ་རྒྱུག་ན་བར་སྣང་ཁམས་ནས་རྒྱུག་
ལྟད་མོ་བར་སྣང་ཁམས་ནས་ལྟ།
བདུད་འདུལ་ན་དམ་སྲི་ཉམས་པ་འདུལ།
གཏམ་སྙན་འཛམ་གླིང་བོད་ལ་གྲགས།།
མནངས་ལེན་ན་རིན་ཆེན་གཏེར་གཡང་ལེན།
དབུ་ནག་བོད་ལ་བཞག་པ་བྱེད། །
དགྲ་འདུལ་ན་ནང་གི་རྣམ་རྟོག་འདུལ།
རིག་པ་འཛིན་པའི་གཤེགས་ཤུལ་སྙེགས།
གཉེན་སྐྱོང་ན་འགྲོ་དྲུག་སེམས་ཅན་སྐྱོང་།
བྱང་ཆུབ་སེམས་དཔའི་མཛད་སྤྱོད་སྒྲུབ།།
བཀའ་བསྒྲུབས་ན་གོང་ལྷའི་བཀའ་དགོངས་སྒྲུབ། ་
དབུ་ནག་བོད་ཀྱི་འདུག་ཆུས་སྒྲུབ། །
ཡར་གྱི་མཆོག་གསུམ་དགྱེས་ལེ་དང༌།
བར་དུ་སངས་རྒྱས་བསྟན་པ་འཛུགས།
བསྟན་པ་ཕྱོགས་ཀུན་ཁྱབ་པ་དང་།
མར་གྱི་ངན་སོང་རྡོག་པས་གནོན།
འགྲོ་མང་ཐར་ལམ་སྐྱེལ་བ་ཞིག
མ་ནུས་གེ་སར་མིན་རྟགས་གྱིས།
ཨ་གླུ་དགའ་ལུ་སྐྱིད་ལུ་མུ། ་
སྤྲོ་བའི་སྣང་བ་དགུང་དང་མཉམ།
དགྲ་བསད་ན་བསད་པ་དོན་ཡོད་ཡིན།
དཀོན་མཆོག་གསུམ་གྱིས་ལམ་སྣ་འདྲེན།
བཙན་ཐབས་འཕོ་བའི་དཔུང་པས་སྐྱོར།
'
，
378



བསྔོ་སྨོན་བཟང་པོས་རྒྱས་བཏབ་ནས།
བདེ་ཆེན་དག་པའི་ཞིང་ལ་སྐྱོལ།
བདུད་ནག་པོ་མི་ལུས་དོན་ལྡན་རེད།
བདུད་འདུལ་དམ་པའི་ཆོས་ལ་བསྒྱུར།
མཐའ་འཁོབ་བདེ་དགའི་ཞིང་ལ་བསྒྱུར།
ལྷ་བློན་དཔའ་རྟུལ་ཕུ་ནུའི་དཔུང་། །
དཔུང་རོགས་གོང་མ་ལྷ་ནས་བསྐོས།
འདུལ་ནི་བདུད་ཀྱི་དམག་ཚོགས་འདུལ།
སྐྱོང་ནི་འགྲོ་དྲུག་སེམས་ཅན་སྐྱོང་།
དོན་ནི་གཞན་དོན་ཁོ་ན་ཡིན། །
འཛུགས་ནི་སངས་རྒྱས་བསྟན་པ་འཛུགས།
འཐབ་ཟླ་དྲག་པོའི་དམག་ལ་འཐབ། །
བསད་པ་དོན་ཡོད་ལྷ་ཡིས་འདྲེན།
རྣམ་སྨིན་མི་འབྱུང་རྒྱལ་བས་བསྔགས།
ཉམས་པ་བདུད་སྡེ་སྐྱེ་འགྲོའི་དགྲ།།
དགྲ་འདི་འདུལ་བ་ཐོག་མ་ཡིན། །
ཕུ་ནུ་འཛོམས་པའི་དཔུང་བསྒྲིགས་འདིས།
ཉམས་པའི་རྒྱལ་བློན་དཔུང་སྒར་འདི། །
སྒར་བཏབ་ཤུལ་མལ་མེད་པ་དང༌།
དགྲ་མཐའ་རྩད་ནས་མ་བཅད་ན།
རྒྱལ་བློན་ལྷ་བསྐོས་མིན་རྟགས་གྱིས།
རྟ་ད་རྒྱུགས་རྐྱང་བུའི་རྗེས་ལ་རྒྱུག
རྟ་རྐྱང་བུའི་འགྲོས་ཁ་དལ་ལྷོད་ལྟོས།
379



བློན་ད་ཤོག་གེ་སར་རྗེས་ལ་ཤོག
དཔའ་གེ་སར་དགྲ་འཐབ་ཚོད་ལ་ལྟོས།
ལྷ་དང་བླ་མ་མོ་མའི་ངག་
ངོ་ཤེས་གདོང་ལེན་འཐབ་ཟླ་གྱིས།
འདི་ཚོ་གླུ་ལེན་དོན་འབྲས་ཡིན། །
རྩ་བ་གསུམ་པོ་སྐྱབས་མ་གཡེལ།
དཔའ་ཕུ་ནུ་འདི་དང་འབྲལ་མེད་སྐྱོངས།
དཀོན་མཆོག་གསུམ་པོ་ཐུགས་མ་དལ།
ད་རེས་མི་རྟ་འབྲལ་མེད་སྐྱོངས། །
གོང་མའི་བཀའ་དགོངས་འགྲུབ་པར་ཤོག
འདིར་ཚོགས་ཕུ་ནུའི་ཐུགས་ལ་ཞོག
ཅེས་ གླུ་དེ་ལྟར་བཞེངས་ནས་ ལྷ་སྲས་གེ་ སར་རྒྱལ་པོ་མི་རྟ་་་
གཉིས་གཡང་སའི་བར་སྣང་ཐོག་ནས་བྱ་འཕུར་བ་ལྟ་བུ་དང་། ཆུ་
མཚོ་ངང་པས་གཤོག་པ་ལྟ་བུ། མེ་ནང་དུ་མེ་རིས་གུར་ཁང་འབར་
བ་བཞིན་བྱོན་ཏེ་བར་སྣང་ནས་ ཞལ་ཚུར་གཟིགས་ཏེ་ རབ་གནས་
འཐོར་བས་ལྷ་སྲུང་འགོ་ལྷ་ཐམས་ཅད་སྤྲིན་ལྟར་གཏིབ་ཅིང་ཤིག་ཤིག་
འུར་འུར་མེར་མེར་གྱིས་ས་གཡོས་པ་དང་ལྷན་ཅིག་ཏུ་བདུད་ཀྱི་ཆོ་
འཕྲུལ་ཆེན་པོ་རང་སར་ཞི་ནས་ཐང་དེ་སྔར་ལས་བདེ་ཞིང་དབེན་པ་
ཉམས་དགའ་བ་ཞིག་ཏུ་གྱུར། །
དཔའ་རྟུལ་རྣམས་ཀྱིས་དེ་ཚོ་མཐོང་བས་སྐྱེས་བུ་མི་རྟ་གཉིས་
ལ་སྔར་ལས་ལྷག་པའི་བླ་མ་སངས་རྒྱས་དངོས་སུ་མཐོང་སྟེ་མི་ཕྱེད་
པའི་དད་པ་རྩེ་གཅིག་ཐོབ་ནས་ཤིན་ཏུ་སྤྲོ་བ་དང་ཐུགས་དཔའ་ཚུད་
ནས་གཅིག་ཤུལ་གཉིས་མཐུད་ཀྱིས་རྟའི་བང་བཏང་ནས་རྒྱལ་མཆོག་
380



གེ་སར་གྱི་རྗེས་བཞིན་དུ་འུར་བ་དང་ལྷན་གླིང་དམག་རྣམས་ཆུ་བོ་ཁ་
ལུད་པ་ལྟར་གཤར་བའི་ཚེ། ཉམས་པ་བདུད་སྡེའི་དམག་དཔུང་
དམ་སྲི་གདུག་པ་ཕུང་འདྲེ། རྒྱལ་བསྟན་གཉིས་ཀྱི་དགྲ་བོ་ གླིང་
དཀར་ཁྲ་མོའི་སྒེར་དགྲ་དེར་ཡོད་རྣམས་ཟོང་ཟོར་ ཐོག་ལྕེས་ཕྱེད་
བརླག་སོང་བས་ཐམས་ཅད་བློ་མི་བདེ་ཧབ་ཧབ་ཀྱིས་ཕྱོགས་མཚམས་
ཐམས་ཅད་ལ་ལྟ་ཞིབ་བྱས་པས་འཕྲུལ་གྱི་མགྱོགས་རྟ་གསུམ་དང་།
རླུང་གྲི་ཟེར་མ་རེག་གཅོད་ཀྱི་འཁྲུལ་འཁོར་དང་འཕྲུལ་ཁང་འཐོར་
ཞིག་ ཏུ་སོང་ཐོག་གཞན་འཕྲུལ་མི་རྣམས་ཀྱང་ཕལ་ཆེ་བ་རྐང་ལག་
སྐྱོན་ཅན་མགོ་ཡན་ལག་མ་ཚང་བ་རེད་འདུག་པས་བདུད་ཀྱི་རྒྱལ་
བློན་ཚང་མ་མྱ་ངན་གྱིས་ནོན་ཅིང་། གླིང་གི་བྱད་མ་ཡིན་པ་ཤེས་ཏེ་
ཅི་དྲག་གྲོས་མོལ་བྱེད་པར་ལས་གུར་ཆེན་པོའི་ནང་དུ་འདུས་པ་ན་
དེར་ཡོད་ཚང་མ་གྲོས་བློ་མཐུན་གྱིས་རང་གནས་ཡུལ་རྫོང་དུ་ཕྱིར་
ལོག་འགྲོ་རྒྱུ་ཐག་ཆོད་པ་དང་ ལྷན་ གླིང་དཀར་ཁྲ་མོའི་ལྷ་དམག་་་་
རྣམས་ཀི་བསྭོའི་སྒྲ་དང་བཅས་ཏེ་གཡང་ས་དང་མེ་ཆུའི་དགག་འཕྲང་
ལས་བརྒལ་ཚར་བ་མཐོང་བས་ ཐམས་ཅད་ཟིང་ཟིང་ལོང་ལོང་གིས་
འཁོར་གསུམ་བསྐོར་བའི་ཚེ་ན་ཕྱོགས་མཚམས་ནས་དཔའ་རྟུལ་
ཐམས་ཅད་དེར་སླེབས་ཚར་བ་དང་། ཐེའུ་རངས་ ཉམས་ པའི་་་
བརྫུས་བུ་དཀར་པོ་ཤེ་ལེ་ལག་རིང་དེ་འཕྲུལ་གྱི་མགྱོགས་རྟ་ཞིག་གི་
གོང་དུ་ཐོན་ནས་འཕྲུལ་མདུང་ཕྱར་ཏེ་འཆི་བ་སྲོག་ལ་མི་འཚེར་བར་
དམག་གི་གདོང་ལེན་དུ་འགྲིལ་ཡོང་ནས་རྒྱལ་མཆོག་གེ་སར་ལ་འཕྲུལ་
མདུང་ལན་གསུམ་འཕུལ་ཡང་འཇའ་ལ་བཏབ་པ་ལྟར་སོང་། སྐུ་
རྗེའི་གཡས་ཟུར་ན་དཔའ་ཚ་ཞང་འདན་མ་བྱང་ཁྲ་ཡོད་པས་ལ་མོ་
མདའ་གཞུ་དུས་མཉམ་དུ་བླངས་ནས་གླུ་ལེན་ལོང་ཁོམ་མ་བྱུང་བར་
381



མདའ་ཞིག་ སྤྲིངས་པས་འཕྲུལ་གྱི་མགྱོགས་རྟའི་འཁོར་ལོ་དང་པོ་་་
གཏོར། ཡང་མདའ་གཅིག་འཕངས་པས་འཕྲུལ་འཁོར་གཉིས་པ་
གཏོར་ནས་ཐང་དུ་འགྲིལ་བ་དང༌། ཡང་ཁོས་གང་བྱུང་མེད་པའི་
ཐེའུ་རངས་འཕྲུལ་གྱི་རྟ་ཞིག་གི་གོང་དུ་ཐོན་པ་དང་དུས་མཚུངས།
གདོང་འབུམ་པའི་རྒྱ་ཚ་ཞལ་དཀར་དེས་འདོ་ཆེན་རྒྱ་བྱ་སོག་དཀར་
གྱི་གོང་ནས་མཚོན་རྣོན་པོ་ཡ་ཟི་སྐར་ཕྲན་གྱི་གྲི་མགོ་འཕུར་ནས་སེང་
དཀར་མོ་ལ་གཡུ་རལ་རྒྱས་འདྲ་ཞིག་གི་ངང་ནས་སྟོང་འཇུག་མེད་
པའི་གླུ་འདི་ལྟར་བླངས་སོ། །
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད།
ལ་ལ་གླུ་ཡི་ལེན་ལུགས་རེད།
ཆོས་སངས་རྒྱས་གདན་ས་གོང་མ་ནས།
རྒྱ་གར་གྲུབ་ཆེན་བརྒྱད་ཅུ་མཁྱེན།
སེམས་ཆོས་སྐུའི་རང་ངོ་ཟིན་པར་ཤོག
ཤར་རི་བོ་ཏཱ་ལའི་ཕོ་བྲང་ནས། །
ཡི་དམ་ཐུགས་རྗེ་ཆེན་པོ་མཁྱེན།
ལག་འབྲེལ་ཚད་ཐར་ལམ་ཐོབ་པར་ཤོག
ཁྲ་མོ་གླིང་གི་ལྷ་སྲུང་དང་།
དགྲ་བླ་ཝེར་མ་ཟོ་དོར་མཁྱེན།
སྡང་བའི་དགྲ་བོ་ཆམ་ལ་ཕོབ།
སངས་རྒྱས་བསྟན་པ་དགུང་ལ་བསྟོད། །
ས་འདི་ས་ངོ་ཨེ་ཤེས་སོ།
382



*ནི
ས་འདིའི་ས་ངོ་མ་ཤེས་ན།
ཟི་མ་གླིང་གི་ས་མཚམས་ན། །
ཟི་མ་རོང་མའི་ཡ་ཐ་ན།།
ཟི་གླིང་གནམ་ཁྲི་བར་མ་རེད།
མི་མེད་བྱང་གི་ཡང་ཐང་ལ།།
ད་ལོ་འཁྲུག་པའི་ཞེ་ཐང་ལ།
ཉམས་པ་ཆམ་ལ་འབེབས་ས་རེད།
ཕུང་འདྲེ་ཡུ་མེད་བཟོ་ས་རེད།
ང་འདྲ་ང་ངོ་ཨེ་ཤེས་སམ།
ང་འདྲ་ང་ངོ་མ་ཤེས་ན། །
བོད་འཛམ་གླིང་ས་ཡི་ལྟེ་བ་ལ།
ཆོས་དཀར་པོ་དབུ་འཕང་མཐོ་ལེ་དེ།
རྒྱ་གར་ཆོས་ཀྱི་རྒྱལ་པོ་རེད། །
ཁྲིམས་མངའ་ཐང་ཁེབས་པ་བཙན་ལེ་དེ།
རྒྱ་ནག་ཁྲིམས་ཀྱི་རྒྱལ་པོ་རེད། །
དཔའ་རྒོད་དཔུང་ཤུགས་བཙན་ལེ་དེ།
རྨ་ཁམས་གླིང་གི་རྒྱལ་པོ་རེད།
གདན་ཁྲི་འཛིན་ཉི་མ་ཚུར་ཤར་རོ། །
དགའ་སྐྱིད་ཉི་མའི་འཁོར་འདས་རེད།
གོང་རྒྱལ་པོ་ཆེན་པོའི་སྐུ་མཆེད་ལ།
གདོང་འབུམ་པའི་རྒྱ་ཚ་ཞལ་དཀར་ཡིན།
གདོང་ཕ་རིགས་ཆེ་བ་གནམ་ནས་ཆད། །
གནམ་ཁྲི་བདུན་རྒྱལ་པོའི་རྒྱལ་རྒྱུད་ཡིན།
383



མ་རྒྱུད་ཆེ་བ་རྒྱ་ནས་ཆད།
རྒྱ་མི་ཆེན་རྒྱལ་པོའི་ཚ་བོ་ཡིན།
འབུམ་པའི་རྒྱ་ཚ་ཞལ་དཀར་ང་།
འབུམ་འབུམ་དམག་གི་གདམ་ཡ་ཡིན།
ཁྲི་ཁྲི་དམག་གི་སྙིང་བཅུད་ཡིན། །
དེ་ཚོ་ཡིན་ལུགས་འདྲ་མ་རེད། །
ད་རེས་ཐུག་པ་ཉམས་པའི་བུ།
མ་ཡིན་ཡིན་བརྫུ་བྱེད་མི་ཁྱོད།
མི་དཀར་ཝ་མོའི་དཔའ་སྙིང་ཅན།
དཔྱད་ན་ཤེ་ལེ་ལག་རིང་འདྲ།
ལག་སྔ་ཝ་རྔ་སུ་རུ་རུ། །
ལག་ལེན་མེད་པ་འཇའ་ཚོན་འདྲ།
གླིང་དཀར་རང་ཡུལ་བཟུང་བ་ལ།
བདུད་མོའི་ཕུང་རྒྱུག་ཅི་གོ་རེད།
ཨ་ཝ་རེ་ལ་སྙིང་རེ་རྗེ། །
གནའ་མི་བོད་ཀྱི་གཏམ་དཔེ་ལ།
ཕྱུག་པོ་འདོད་པའི་ཚོང་པ་དེ།།
རྒྱུ་ནོམ་ཆེན་རྒྱུས་རྒྱ་ཤེས་ལེ་དགོས།
བསམ་མེད་ཚོང་ཕྲུག་ཁ་སེར་དེས།
མིག་ཁྲ་ཁྲས་མཐོང་ཚད་ཟོང་དུ་སྒྲུབ།
མཐའ་མ་ཟོང་ཟད་ཚོང་ལོག་འགྲོ།
གནས་འགྲོ་འདོད་པའི་བུ་མོ་དེ། །
རང་གཞན་ཅི་མཐའ་ཤེས་ལེ་དགོས།
384



ཤེས་མེད་བུ་མོ་འཕྱོར་གཡེར་ཅན། །
ཁ་སོ་དཀར་འཛུམ་ཚད་རོགས་སུ་བཙལ།
མཐའ་མ་གོ་ལོག་གནས་འཁྱུར་འགྲོ། །
གཞན་དབང་འཕྲོག་པའི་ཇག་རྒོད་ལ།
དཔའ་ངར་དཔུང་སྣོན་དཔུང་བཙན་དགོས།
ཅི་ཤེས་མེད་པའི་ཇག་རྐུན་དེས། །
སྟོང་འཁོར་ལོས་བསྒྱུར་བའི་རྒྱུ་ནོར་རྐུ།
མཐའ་མ་སྐྱེ་སྲོག་དཔོན་ལ་འཆོར།།
ཟེར་ཡང་ཟེར་ལ་བདེན་ཡང་བདེན།
གླིང་དཀར་འགྲས་ཡར་འཚོལ་མི་ལ།
རྒྱ་དབུས་བར་གཡེར་ཆོད་ལེ་དགོས། །
དཔུང་མེད་ཁྱོད་འདྲའི་འགྲན་སྣང་དེ།།
ཆག་སྒོས་རྗེས་ནས་དེད་ལེ་རེད།
བྱ་བ་རང་གིས་བསྒྲུབས་ལེ་རེད།།
དཔུང་རྒྱལ་བློན་ནམ་ལངས་སྐར་མ་འདྲ།
སྒར་བཏབ་མལ་ལུང་ཐང་མི་རོས་བཀང་།
ལམ་སྐྱ་རིང་མ་དབང་དམག་གིས་བཀག
དཔོན་གཤིན་རྗེ་ཆོས་རྒྱལ་གེ་སར་རྒྱལ།
འོད་གཟི་བརྗིད་ལྷང་ངེར་སྔས་མགོར་ཕེབས།
བློན་གཤིན་རྗེའི་ལས་མཁན་མཐའ་ནས་བསྐོར།
རླུང་ཟེར་མ་ཡིན་ཡང་ཐར་ས་མེད།
བྱ་གཤོག་ཐོགས་ཡིན་ཡང་འཕུར་དབང་མེད།
འཕྲུལ་མཁས་པས་སྒྱུ་མ་སྟོན་དབང་མེད། །
་་：
..
385



དུས་ད་རེས་ཚེ་སྲོག་ཞག་དུས་ཐིམ།།
རིག་པ་ཡོད་ཚེ་བསམ་བློ་ཐོངས།
མགོ་འབུལ་གེ་སར་རྒྱལ་ལ་གྱིས།
བློ་གཏད་གླིང་དཀར་ཕྱོགས་ལ་གཏོད།
གོ་མཚོན་ཁྲོལ་ལ་གུས་ཕྱག་འཚལ། །
ད་རེས་མི་གསོད་ཚེ་ཐར་གཏོང་། །
མིན་གཅིག་ད་རུང་ངར་འདོད་ན།
དཔའ་རྒྱུ་ཚའི་དཔུང་ལ་ཉམ་ང་མེད།
གྲི་ཡ་ཟིའི་སོ་ལ་རྣོ་ཆོད་འབར།
སྲ་ཕ་ཝང་ཡིན་ཡང་ཡ་ལིང་བགོ།
གྲི་བཟང་པོའི་ཡོན་ཏན་བཤད་ཁོམ་མེད།
མི་ཁྱོད་འདྲའི་ཉམས་འགྱུར་མཐོང་ཙ་ན།
དཔའ་ཞེ་རྒོད་སྙིང་ཁམས་གཏིང་ནས་འཁྲུག
གྲི་གཡུག་འདོད་དཔུང་པའི་ཤ་རྒོད་འཕགས།
གླུ་མང་པོ་མི་ལེན་ཉི་མ་བཤོལ།
དོན་ཡང་དག་ལག་ལེན་གཏུགས་ན་གསལ།
གླུ་གོ་ན་ཡིད་ཀྱིས་ཚིག་ལ་དཔྱོད།
མ་གོ་གླུ་ཚིག་འབྲས་བུ་མེད། །
ཉམས་པ་བདུད་བློན་ཡིད་ལ་ཞོག
ཅེས་གླུ་དེ་ལྟར་བླངས་ནས་དོན་དུ་ཁོ་ཤེ་ལེ་ལག་རིང་ཡིན་མིན་
ངེས་པར་དཔྱད་དགོས། ཁོས་འདི་ཡིན་གྱི་གླུ་ཞིག་ཡོང་དགོངས་
ནས་བསྒུགས་པ་དང༌། ཁོས་མི་འཇིགས་པའི་རྐན་སྒྲ་དྲག་ ཏུ་་་་
བརྡབས་ནས་རྣོན་པོ་དུག་གྲིའི་དཔའ་ལུང་ལ་འཆང་བཞིན་འཕྲུལ་
386
།



རྟའི་གོང་ནས་བཟུར་འདུག་ཅིག་བྱས་ནས་ན་རེ། ཡ་ཁོ་རེ་གླིང་
སྡུག་རྒྱུ་ཚ་བུ། སྒུག་མ་དགོས་ད་རེས་ཐུག་ལུགས་ལ། ཚིག་བཟང་
པོའི་ཨ་ལན་ཡིད་ལ་ཞོག དཔའ་ངར་མའི་འཐབ་ལུགས་རྗེས་ལ་
ཡོད་ཟེར་ནས་དཔའ་གླུ་འདི་བླངས་སོ།
ཀླུ་འོ་ན་ཨ་ལུ་ཐ་ལུ་རེད། །
ཐ་ལུ་འོ་ན་ལ་མོ་རེད། །
ལ་ལུ་གླུ་ཡི་ལེན་ལུགས་རེད།
ནག་པོ་བདུད་ཀྱི་ལྷ་སྲུང་འབོད།
ཐེའུ་རངས་དཀར་ནག་ཁྲ་གསུམ་མཁྱེན།
དེ་རིང་བསྟན་པའི་བྱུས་ལ་གཟིགས།
དཔའ་རྟགས་རྟགས་མ་མ་ཆུང་ཞིག
ཨ་མ་ཐེལ་མོ་གློག་ལྟར་ཆོས།
རལ་གྲིའི་སོ་ཁ་འཚོ་རེགས་ཀྱིས།
ས་འདི་ཁྱོད་རང་ཟེར་ཟེར་རེད།
གླིང་དཀར་གསོད་པའི་དུར་ས་རེད།
ང་འདྲ་ང་ངོ་མ་ཤེས་ན།།
ཨར་ཇག་བདུད་སྡེའི་ཨ་མ་ལ།
མི་མིན་ལྷ་འདྲེའི་སྲས་བདུན་དེ།
སྒོ་ངའི་ནང་ནས་འཁྲུངས་ལེ་ཡིན།
རྒྱལ་ཁབ་བདུན་གྱི་གདམ་ཡ་ཡིན།
གླིང་དཀར་དམག་གི་འཐབ་ཡ་ཡིན།
ཐེའུ་རངས་ནག་པོའི་འཕྲུལ་བུ་ཡིན།
ཤེ་ལེ་བུ་དང་གངས་སེང་གཉིས།།
་
、
387



དགྲ་བུ་ཡུག་བྱུང་ན་སྣང་བ་སྤྲོ།
གཅན་སྡེར་ཆགས་ཐམས་ཅད་ཟིལ་གྱིས་གནོན།
སེང་དཀར་མོ་ཟེར་ནས་སྐྱེ་འགྲོས་སྨོན།
ཤེ་ལེ་བུ་དང་འབྲོང་རྒོད་གཉིས།
དགྲ་མདའ་ཁྱེར་བྱུང་ན་སྣང་བ་སྤྲོ།།
མགོ་རུ་ཐུར་སྡེ་ཚོགས་ཟིལ་གྱིས་གནོན། །
འབྲོང་རུ་དམར་ཟེར་ནས་ཀུན་གྱིས་སྨོན།
ཤེ་ལེ་བུ་དང་འཆི་བདག་བདུད། །
དགྲ་གདོང་ལེན་བྱུང་ན་སྣང་བ་སྤྲོ།
ཕོ་གསོན་ཚད་སྙིང་ཁྲག་ཐང་ལ་འཕོ། །
མིང་ཐོས་ཚད་སྐྲག་ཅིང་འཇིགས་སྣང་ཤོར།
དེ་ཚོ་ཡིན་ལུགས་འདྲ་མ་རེད།
དེ་ནས་གླིང་སྨྱུག་རྒྱ་ཚ་བུ།
མ་ཡིན་ཡིན་མདོག་བྱེད་མི་ཁྱོད།
ཝ་མོ་སྟག་ལ་བརྫུ་མི་ཁྱོད། །
ཁྱི་རྡ་ལི་སེང་ལ་བརྫུ་མི་ཁྱོད།
དཔའ་མེད་སྟོང་གཏམ་ཤོད་མི་ཁྱོད།
ཡང་མཐའ་སྟོང་གཏམ་རླུང་ལ་བསྐུར།
མ་ངན་ཇོ་རུ་ནག་རྫོག་ལ། །
ཕྱག་འཚལ་མགོ་འབུལ་དགོས་དོ་ཟེར།
བསམ་པ་གླིང་ལ་གཏད་དགོས་ཟེར།
དེ་མི་ཡོང་ཚིག་གི་བརྙས་གཏམ་རེད།
གང་ལྟར་ཞེ་སེམས་གཏིང་ནས་འཁྲུག
388



དྲན་པའི་སྙིང་ལ་དུག་རླངས་འཐུལ།
གངས་རི་མཐོང་ན་དམར་མདོག་སྣང་།
ཕོ་ཁྱོད་ཅག་མཐོང་ན་ཞེད་རྒྱུ་མེད། །
དགྲ་འཆི་བདག་ཡིན་ཡང་འཐབ་ར་བཅའ།
བྲག་རྡོ་རྗེ་ཡིན་ཡང་མཚོན་གྱིས་གཤོག
རླུང་བསེར་བུ་ཡིན་ཡང་བང་ཁ་འགྲན།
བུ་ང་བས་མི་ཚད་རྒྱལ་བློན་ཡོད།
གནམ་ས་མགོ་ལྡོག་བྱེད་མི་ལ།།
གཡུ་རྩེ་རྒྱལ་པོ་སྐུ་འཚོ་བདེ། །
ཤེད་ཆེན་རི་བོ་པང་མི་ལ།
ཤེད་ཆེན་འགྲན་གྱིས་ཡ་མེད་ཡོད།
རྒྱ་མཚོ་ཧུབ་ཀྱིས་འཐུང་མི་ལ།
དམར་པོ་བཙན་སྐུ་འབུམ་ཐུབ་ཡོད།
དགྲ་རྒོད་ཆམ་ལ་འབེབས་མི་ལ།
ནག་པོ་སྟོང་བདུད་ལན་མེད་ཡོད།
ད་རུང་དགྲ་རྒོད་སིལ་མ་ཡོད།
དེ་ཨེ་རེད་ད་ལྟ་གསལ་ནས་ཡོང་།
ཁྱོད་རྒྱ་ཚ་ཟེར་བའི་སྟོང་གཏམ་ཅན།
དཔུང་རོགས་མི་རྟ་འཛོམས་ཞན་འདྲ།།
བུ་དཔའ་རྩལ་སྙིང་ཁམས་ཆེ་ཆུང་ཡིན།
མཚོན་སྔོན་མོའི་རྣོ་ཆོད་ཟེར་རྒྱུ་དེ།
བུ་དཔའ་བོའི་གཡུག་ལག་བྱང་ཞན་རེད།
རྟ་འདོ་བའི་འགྲོས་ཁ་རྒྱག་ལུགས་དེ།
389



གོང་སྐྱ་མིའི་བཅའ་རྩལ་བཟང་ཞན་ཡིན།
དམག་བུ་རྟའི་རྒྱལ་ཁ་ཐོབ་ཞན་དེ།
དམག་གཙོ་བོའི་འཐབ་ལུགས་ཡག་ཉེས་རེད།
ཁྱོད་ཐུབ་བསམ་སྣང་བ་འཁྲུལ་ལུགས་ལ།
ཨ་ཝ་རེ་ལ་སྙིང་རེ་རྗེ། །
ད་རུང་དཔེ་ན་འདྲ་མ་ཡོད། །
ནམ་མཁར་སྐར་ཚོགས་མང་ཞན་འདྲ། །
སྐར་ཆེན་འོད་ལ་འགྲན་ཟླ་མེད།།
ས་གཞིར་རི་རྒྱལ་མང་ཞན་འདྲ།
གསེར་རི་འདྲ་ན་རེ་རེས་ཆོག
འདབ་སྐྱེས་མེ་ཏོག་མང་ཞན་འདྲ།
རྩི་གུར་གུམ་འདྲ་ན་རེ་རེས་ཆོག
དཔུང་མཚོན་བཟུང་ཁས་ལེན་མང་ཞན་འདྲ།
བུ་ང་འདྲ་ཡོད་ན་ར་རེས་ཆོག
དེ་སྟོང་གཏམ་མིན་ཏེ་འདྲ་མའི་ཚིག་
ཁྱོད་རྒྱ་ཚ་ཨམ་དེ་མི་དགོས་དང་།
ཁོ་གེ་སར་རེད་ཀྱང་ཞེད་རྒྱུ་མེད།
བློན་དཔའ་རྟུལ་སྟག་ངར་གཟིག་ངར་ཆེ།
ངར་བསམ་ཚད་ཨ་ཕོའི་གདོང་ལ་ཤོག
ང་འཕྲུལ་བུའི་དཔུང་ལ་ཉམས་ང་མེད།
རལ་གྲི་དུག་ལྕེ་ངར་མ་འདི། །
མཁས་པ་མགར་བས་བརྡུངས་ལེ་མིན།
གུ་ལང་དབང་ཕྱུག་ཆེན་པོ་དེས། །
390



དངོས་སུ་བུ་ལ་གནང་ལེ་ཡིན།
ཉིན་མོའི་ངོགས་ལ་དུག་རླངས་འཐུལ། །
མཚན་མོའི་ངོགས་ལ་མེ་འོད་འབར། །
གཡུག་གིས་བྲག་གཤག་ཆབ་ཆུ་གཅོད།
ཁྱོད་དངོས་ཡོད་མི་འབྲེག་བསམ་པ་མེད།
ཁ་བཤད་གླུ་ལེན་མཁས་ཞན་འདྲ། །
དོན་ལག་ལེན་སུ་རྒྱལ་བལྟས་ན་གསལ།
གླུ་གོ་ན་ཚིག་དོན་ཡིད་ལ་ཞོག
མ་གོ་གླུ་ལ་འབྲས་བུ་མེད། །
ཁྱོད་ཚོའི་ཡིད་ལ་དེ་ལྟར་ཞོག
ཅེས་དེ་ལྟར་བླངས་ནས་ཐུང་ཧྲིལ་གྱིས་འཕྲུལ་རྟའི་ཁ་ལོ་བསྒྱུར་
ནས་མཆོངས་བྱུང་བ་དང༌། རྒྱ་ཚས་ཤེ་ལེ་ལག་རིང་ཡིན་པར་ཤེས་
ནས་ཐེ་ཚོམ་མེད་པར་མཆོངས་ཏེ་གྲི་ཁ་འགྲན་པས། ཤེ་ལེས་གྲི་
ཐེངས་མང་གཡུག་པས་རྒྱ་ཚ་ལ་ཐེབས་རུང་སྲུང་བས་བརྟན། རྒྱ་
ཚས་ཡ་ཟི་དེ་གློག་འཁྱུག་པ་ལྟར་གཅིག་གཡུག་པས་ཤེ་ལེ་ལག་རིང་གི་
ཕྲག་གཡོན་པའི་ཐོག་ནས་གཡས་པའི་རྩིབ་འོག་བར་དུམ་གྱིས་བཅད་
ནས་སར་ལྷུང་བ་དང་ད་དུང་དབུགས་རྒྱུན་མ་ཆད་པར་ལྷུ་རྣམས་
ལིང་ལིང་གྱིས་འཕར་བྱུང་བ་ན། དགྲ་ལྷ་གེ་སར་རྒྱལ་པོའི་ཆིབས་
པ་རྐྱང་སྐྱིད་ཀྱིས་ལག་བྲོ་བརྡབས་ཏེ་དབུགས་རྒྱུན་བཅད། རྒྱ་ཚས་
མགོ་འཕྲུ་གོང་ལེན་མཛད་དེ་ཀི་བསྭཱ་རྫ་རི་ཉིལ་བ་ལྟར་བཏབ་པའི་ཚེ།
བདུད་ལྷ་རྣམས་རྟེན་བཀོད་ལ་ཡེངས་ཡོད་པས་ཚོར་ཏེ་སྐད་ཅིག་དེར་
འདུས་ནས་བདུད་མིའི་དཔུང་རོགས་བྱས། འཕྲུལ་མཁས་ཁེར་་་་
རྒོད་མིག་དམར་དེས་མཚོན་གྱི་འཕྲུལ་འཁོར་བསྐོར་ནས་དཔའ་རྟུལ་
391



གྱི་གདོང་བླངས། དེ་དང་ མཉམ་དུ་འབྲོང་ནག་ ར་བཟུང་ དང༌།
སྟོང་ཐུབ་ཁེར་སྐྱེས། ཨ་ཁུ་ཡན་ཐུབ་དཔུང་རིང་། གར་ས་འགྲམ་
རིང་སོགས་ཁས་ལེན་མི་དགུ་སྔོན་ དུ་ཐོན་ནས་མདའ་འཕེན་ ཤུ་སྒྲ་
ཆིལ་ཆིལ་གྱིས་མདའ་དུ་མ་བཏང་བྱུང་བ་དཔའ་རྟུལ་རྣམས་ཀྱི་སྐུ་ལ་
ཐེབས་རུང་སྲུང་བས་བརྟེན། དཔའ་རྟུལ་འདན་མས་མདའ་་་་་
གསུམ་བཏང་བས་གར་ས་འགྲམ་རིང་དང་། སྟག་རྒོད་ལན་མེད་
གཉིས་ཀྱི་དཔྲལ་བ་དང་སྙིང་ཚལ་པར་གཏོར་ཏེ་བསད། མདའ་
གཅིག་ཁེར་རྒོད་མིག་དམར་ལ་ཐེབས་རུང་ཅི་མ་ཐུབ། ཁེར་རྒོད་དེ་
ང་རྒྱལ་དྲག་ཏུ་འཁྲུགས་ཏེ་མཚོན་གྱི་འཁོར་ལོའི་ཤུགས་ནན་སྤར་ཏེ་
བཏང་བྱུང་བས། ཉི་འབུམ་དང༌། སྒ་སྡེ། ཉ་ཚོ། སྣང་ངུ་
རྣམས་ཀྱི་ཐོག་ཏུ་ཤུ་སྒྲ་འུར་གྱིས་བྱུང་བས་ཆིབས་རྟ་རྣམས་འབྲོག་པ་
ལྟར་བཟུར་བ་དང་ད་དུང་རྒྱབ་ཀྱི་གསེར་པའི་རབ་དགས་གཙོས་ཁས་
ལེན་མི་བདུན་མཚོན་འཁོར་གྱིས་བསྒྲུངས་བྱུང་བ་དང་། སྒ་སྡེ་མྱུར་
བར་ཆིབས་ལས་གཞོལ་ནས་རྡོ་ལུག་རོ་ཙམ་ཞིག་འཕངས་པས་ལྷའི་
སྡོངས་གྲོགས་དང་བཅས་མཚོན་འཁོར་དེ་གཏོར། ཁེར་རྒོད་དེས་
སྒ་སྡེའི་ཉེ་སར་བཅར་ཏེ་མཚོན་འཁོར་གཉིས་པ་དེ་གཏོར་རྩིས་སྐབས།
སྒ་སྡེ་ཆོས་སྐྱོང་བེར་ནག་དེ་ ཐུགས་རྒྱལ་དྲག་ཏུ་འཁྲུགས་ནས་ཁོའི་
ཐོག་ཏུ་མཆོངས་ནས་དཔུང་ཟུར་ནས་བསྡུས་ཏེ་སར་མནན་ནས་རྡོག་
ཐོ་དང་ཁུ་ཚུར་རྡེབ་གསུབ་བཅས་ཀྱིས་བསད། གཞན་ཡང་དཔའ་
རྟུལ་རྣམས་ཀྱིས་བརྒྱ་ལུག་སྤྱང་ཀིས་གཏོར་བ་ལྟར་སྒར་དེ་བཅོམ་པ་
དང་ལྷན་དངོས་ཡོད་མི་ཡི་དཔུང་དམག་གཅིག་བརྒྱ་ལྷག་ཙམ་མཚོན་
ལ་དྲངས། འཕྲུལ་གྱི་སྒྱུ་མའི་དཔུང་མང་ཚན་ཆེ་བ་དང་གསོད་རྒྱུ་
མེད་སྟབས་དངོས་ཡོད་མི་དང་སྒྱུ་མའི་འཕྲུལ་དཔུང་གཉིས་དབྱེར་མ་
392



ཕྱེ་བར་ཡུད་ཙམ་སོང་བ་དང་། དཔའ་རྟུལ་རྣམས་ཀྱི་མཚོན་རྣོན་
པོའི་སོ་ཁ་དིག དཔུང་པའི་ཤེད་ཤུགས་རྒུད་པའི་དུས་སུ། དམུ་
བདུད་དམ་སྲི་རྒྱལ་བློན་རྣམས་ལྷན་ཅིག་འབྲོས་རྩིས་ཀྱིས་རླུང་འཁོར་
དང་ལྕགས་འཁོར་ལ་ཞིབ་རྟོགས་བྱེད་བཞིན་ཁོལ་རིལ་རིལ་དུ་ཡོད་པ་
ན། དཔའ་རྟུལ་རྣམས་ཀྱིས་ལས་གུར་ལ་རལ་ཤན་བརྒྱབ་སྟེ་བཏུལ་
བ་དང་། དགྲ་ལྷ་གེ་སར་རྒྱལ་པོས་ལྷ་ལ་གསོལ་བ་འདེབས་པའི་
མགུར་གླུ་འདི་བཞེངས་སོ། །
ཨོཾ་མ་ཎི་པདྨེ་ཧཱུཾ།
གླུ་ཨ་ལ་ཐ་ལ་ཐ་ལ་རེད། །
ཐ་ལ་གླུ་ཡི་ལེན་ལུགས་རེད།
ལ་ལ་ངག་གི་འགུགས་ལུགས་རེད། །
ལྷ་དཀོན་མཆོག་གསུམ་ལ་གསོལ་བ་འདེབས།
དཀོན་མཆོག་གསུམ་གྱིས་ཐུགས་རྗེས་གཟིགས།
གེ་སར་སྐྱེས་བུའི་གྲོགས་ལ་བྱོན།
དགྲ་བླ་ཝེར་མའི་སྙན་གྱིས་གསོན།
ང་འདྲ་ཡིན་པ་གེ་སར་རེད། །
བསྐོས་པ་བདུད་ཀྱི་གཉའ་གནོན་ལ།
གོང་མ་ལྷ་ནས་བསྐོས་ལེ་རེད།
བསྐོས་མི་དཀོན་མཆོག་གསུམ་པོ་རེད།
རྒྱལ་ཀུན་དགོངས་པ་གཅིག་མཐུན་རེད།
ད་རེས་འདུལ་རྒྱུའི་དགྲ་བོ་འདི།
ནག་པོ་བདུད་ཀྱི་རྟེན་ཕུར་རེད།
བདུད་ཆེན་ཡོངས་ཀྱི་བླ་གནས་རེད།
393



ནད་གདོན་བགེགས་ཀྱི་གཙོ་བོ་རེད།
མངོན་སུམ་དམ་སྲི་མི་གཟུགས་ཅན། །
བདུད་འདི་བས་ཡན་ལ་ཡོད་སྣང་མེད།
སྒྱུ་མ་འཕྲུལ་གྱི་ཕུང་འཁོར་ལ། །
རྩལ་འདི་བས་ཡན་ལ་སུ་ཞིག་ཡོད།
མི་གཅིག་གིས་འཛམ་གླིང་ཕུང་ངེས་རེད།
དེ་རིང་རྩད་ནས་མ་བཅད་ན།
གེ་སར་ལྷ་བསྐོས་མིན་རྟགས་གྱིས།
འཕྲུལ་གྱི་མི་དང་དངོས་ཡོད་གཉིས།
གཟུགས་སྐྱེ་མཆེད་དོད་པ་འདྲ་འདྲ་ལ།
སོ་སོར་དབྱེ་བ་མི་འབྱེད་དོ། །
སྔོན་མོ་མཚོན་གྱི་སོ་ཁ་དིག
ཉག་ཕྲན་མདའ་ཡི་གྲལ་ར་ཞིག
དབྱེ་བ་ལྷ་ཡིས་མ་ཕྱེས་ན།
སྒྱུ་མའི་དཔུང་ལ་ཡ་བོ་དཀའ། །
དེ་ཕྱིར་རྩ་གསུམ་གྲོགས་ལ་བྱོན།
བསིལ་བ་ཚལ་གྱི་དུར་ཁྲོད་ནས།
དཔལ་མགོན་ཟེར་བའི་ལྟོ་དགའ་བ།
སངས་རྒྱས་བསྟན་སྲུང་ཡིན་པས་ཟེར།
ཆེ་མཆོག་ཧེ་རུ་ཀ་དཔལ་དང༌།
ཤཱཀ་ཐུབ་པདྨ་འབྱུང་གནས་ཀྱི། །
བཀའ་དང་གདམས་ལ་གནས་པས་ཟེར།
མཐུ་སྟོབས་དྲག་རྩལ་ཡོད་པས་ཟེར། །
394



་
གློག་བས་མྱུར་མགྱོགས་ཆེ་བས་ཟེར།
ད་རེས་བོས་པ་མ་ཚོར་རམ། །
ཙན་དན་བེང་གི་དམག་སྒམ་ན།
སྤྲུལ་པའི་ལྷ་དམག་ཡོད་པས་ཟེར།
ད་རེས་དམག་ཆེན་མི་འགྱེད་པར།
དེ་རིང་གང་ལ་སོང་ལེ་ཨང་།
རི་རབ་ལྷ་ཞལ་གཟིགས་ལེ་ཨང་།
དུར་ཁྲོད་རོ་ལ་ཡེངས་ལེ་ཨང་།
སྔོན་ཚེ་དམ་བཅའ་མ་གཡེལ་བར། །
གེ་སར་རྒྱལ་པོའི་གྲོགས་ལ་བྱོན། །
དམ་སྲི་རྣམས་ཀྱི་ཤ་ཆེན་གསུར། །
དགྱེས་པའི་རྟེན་མཆོད་ད་རེས་འབུལ།
གློག་དམར་བཞིན་དུ་ཆོས་ལ་ཤོག་
དམ་ལས་མ་འདའ་ཐུབ་པར་སྲུང༌།
དགྲ་ལྷ་ཝེར་མའི་སྐུ་ཤུགས་ཕྱུངས། །
བུ་རྟ་འདས་གྲོངས་མ་ཤོར་ཞིག་
མཐོ་བ་མཁའ་ནས་བྱ་ར་གྱིས།
དམའ་བ་ས་ནས་འཕྲང་སྒོ་སྡོམས།
དམ་སྲི་དངོས་མེད་བརླག་པར་མཛོད།
ལྷ་མིས་གོ་ཆོད་དོན་ལྡན་བྱེད།
ལྷ་དཀོན་མཆོག་མགོན་སྐྱབས་མ་ཆུང་ཞིག
ཆོས་སྐྱོང་དྲག་རྩལ་མ་ཆུང་ཞིག །
དེ་རིང་དོན་གོ་ཆོད་ལེ་བྱེད། །
395



མཁྱེན་ལྡན་ཐུགས་ལ་དེ་ལྟར་ཞོག
ཅེས་ལྷ་འབོད་ཀྱི་གླུ་དེ་ལྟར་བཞེངས་ནས་བསྐུལ་བས་སྐད་ཅིག་
ཉིད་དུ་སྐྱེས་བུ་གེ་སར་གྱི་མདུན་ཐད་མེ་རི་འབར་བའི་ཀློང་ནས་་
མགོན་པོའི་སྤྲུལ་པའི་ལྷ་དམག་ནག་པོ་ལྕགས་ཁྲབ་ལྕགས་རྨོག་ཅན་ཉི་
ཁྲི་ཆིག་སྟོང་ཐོན་ཏེ་སྒྱུ་མའི་འཕྲུལ་དཔུང་ཐམས་ཅད་ཐོ་བ་དང་དགྲ་
སྟས་རྡུང་བའི་ཚུལ་བྱས་པས་སྐད་ཅིག་ཡུད་ཙམ་ནས་མེད་པར་བྱས།
དགྲ་བླའི་ རྒྱལ་ པོ་གེ་སར་ཁོང་གི་ཏིང་འཛིན་དམིགས་ པས་ ལྷ་ ལ་་་
གཏང་རག་དགྱེས་ མཆོད་ ཕུལ། དེ་ནས་དམ་ཉམས་བདུད་ཀྱི་་་་
དཔུང་སྒར་དེ་ནམ་ལངས་ཀྱི་སྐར་མ་བཞིན་དུ་སྒྱུ་མའི་དཔུང་སྒར་
ཞིག་ནས། གཡུ་རྩེ་རྒྱལ་པོ་དང་བཙན་སྐྱ་འབུམ་ཐུབ། ཤེད་ཆེན་
འགྲན་གྱི་ཡ་མེད། ནག་པོ་སྟོང་བདུད་ལན་མེད་བཅས་རྗེ་དཔོན་
བཞི་ལ་ཁས་ལེན་བརྒྱད་ཅུ་ཙམ་ཡོད་པ་དེ་རྣམས་འཆི་བ་སྲོག་ལ་མི་
ཕངས་པ་བློ་མཉམ་ནས་ཡོད་པ་ན་དཔའ་རྟུལ་གླིང་དམག་རྣམས་ཀྱིས་
འུར་འུར་བཅོམ་པ་དང་ལྕགས་འཁོར་ལྷུ་ཚིགས་སྒྲིག་ལོང་མ་བྱུང་བར་
དམག་རྟ་གང་ཟིན་གྱི་གོང་དུ་བུད་ཅིང༌། དང་པོ་ཤེད་ཆེན་འགྲན་
གྱི་ཡ་མེད་དེ་ཞེ་རྒོད་གཏིང་ནས་འཁྲུག ངར་རྒོད་ཀྱི་རླུང་དམར་
གཡོས་ནས་མི་ལྗང་ལྗོན་ཤིང་རྒྱས་འདྲ་ཞིག་བྱས་ནས་གཟིགས་འཕེན་
དང༌། ཉ་ཚ། ཝེར་མ་ལྷ་དར་རྣམས་ཀྱི་གདོང་དུ་བྱུང་ནས་རལ་
གྲི་འབྲོང་རྒོད་ལིང་གཅོད་ཟེར་བ་ཕྱེད་ཙམ་བཏོན་ཏེ་ཡ་ཁོ་རེ་ཉོན་
དང་གླིང་སྡུག་ཚོ། བུ་དཔའ་བོའི་རྟགས་མ་རྗེས་ལ་ཡོད། ཡིན་
ལུགས་ཀྱི་འདྲ་མ་ གླུ་ཞིག་ཡོད་པས་དང་པོ་ཁྱོད་ཚོས་ཉོན་ཨང་ཟེར་
ནས་གླུ་ཐུང་འདི་བླངས་པར་གདའོ།
ཀླུ་འོ་ན་ཨ་ལུ་ཐ་ལུ་རེད།
396



ཐ་ལུ་འོ་ན་ལེན་ལུགས་རེད།
འོ་ན་ངག་གི་འགུགས་ལུགས་རེད།
བསྭོ་བསྭོ་མཆོད་དོ་དམུ་ཡི་བདུད། །
གུ་ལང་དབང་ཕྱུག་དགའ་རབ་ལྷ།
བསྟན་པའི་བྱུས་ལ་ཨེ་གཟིགས་དོ།
གཟིགས་ན་ལ་མོ་ཆས་ལ་ཤོག
དཔའ་རྟགས་དགྲ་སྙིང་ལེན་པར་ཤོག
བརྒྱ་གསོད་སྟོང་གསོད་ཁས་ལེན་འབུལ།
ས་འདི་ས་ངོ་མ་ཤེས་ན། །
ཟི་མ་རོང་གི་ས་མཚམས་རེད།
ཟི་མ་སྟག་ཞལ་རྒྱལ་པོ་དེ། །
ཟི་ཁྲི་སྐོར་བཅུ་གཉིས་བདག་པོ་རེད།
ནག་པོ་བདུད་ཀྱི་རྒྱལ་ཕྲན་རེད།
རྒྱལ་ཁབ་བརྒྱ་རྩའི་ནང་གྲལ་རེད།
དཔའ་རྒོད་ཚད་བཞག་བྱེད་ས་རེད།
དེ་འདྲའི་རྒྱལ་པོ་ཆེན་པོ་དེས།
ཟི་སྨད་ཨ་ཡན་ཤོག་བརྒྱད་དང༌། །
ཡན་ཀུན་ཁྲོ མ་ལའི་ཤོག་དགུ་བཅས།
ཁོང་གཡུ་རྩེ་རྒྱལ་ལ་དཔའ་དར་ཕུལ།
ལག་ལེན་རྩིས་སྤྲོད་དུས་མཚམས་ནས།
ཤ་ཕ་ཇོ་རུ་ནག་རྫོག་དང་།
ཕོ་ཁྲམ་གླིང་གིས་བསྒྲུངས་ནས་ཐལ།
འདི་འདྲ་རྒྱལ་པོའི་གསེར་ས་རེད།
397



རྒྱུ་རྐྱེན་བཤད་ན་ངེད་རང་ས།
གྲུ་བཞི་བདེ་སྐྱིད་ཕ་ཡུལ་རེད།
ང་འདྲ་ང་ངོ་མ་ཤེས་ན།
མི་མ་འཕྲུལ་གྱི་ཨ་མ་ལ།
ལྷ་སྲིན་འཁྲིག་པའི་རྫུས་བུ་བདུན།
སྒོ་ངའི་ནང་ནས་འཁྲུངས་ལེ་རེད།
བྱ་འདབ་ཆགས་མིན་ཏེ་བར་སྣང་འཕྱོ། །
ཉ་གསེར་མིག་མིན་ཏེ་ཆབ་ལ་རྒྱུ།
སེང་དཀར་མོ་མིན་ཏེ་གཡུ་རལ་རྒྱས།
སྟག་དམར་ཡག་མིན་ཏེ་མི་ཤ་ཟ། །
ཡང་སྒོས་དམུ་བདུད་བརྫུས་བུ་ལ།
ཤེད་ཆེན་འགྲན་གྱི་ཡ་མེད་ཟེར། །
དགུན་ཟླ་བར་པའི་ཉ་ཚེས་ལ།
བདུད་ཉི་དུས་ཚོད་དགུ་འཛོམས་དུས།།
བྱང་ཐང་མུན་པ་སྐྱ་མོ་ལ།
ཕོ་འདྲེ་ཀླུ་བཙན་སྐུ་མདུན་ན། །
བདུད་རྒྱལ་མིང་ཐོགས་གྲོས་ར་བསྡུས།
ཤེད་དང་ཤུགས་རྩལ་འགྲན་པའི་དུས།
ལྕགས་ཀྱི་གདུང་མ་དགུ་འ གྲིག་དེ། །
ས་ཐམ་རྒྱལ་པོའི་ཕྱག་རྟགས་རེད།
ཕ་ཀླུ་བཙན་མིན་པས་མི་ཐེག་དུས།
ངས་པང་དུ་བླངས་ནས་ཕྲག་ལ་བཀལ།
ཤ་རུ་གནམ་རྫོང་གདུང་མ་བྱས།
398



8
ཕོ་དེ་འདྲ་ཟེར་ནས་ཀླུ་བཙན་དགྱེས། །
ཤེད་ཆེན་འགྲན་མེད་དེ་དུས་བཏགས།
མིང་དོན་མ་ནོར་ཡ་མེད་ངས། །
དགྲ་གླིང་སྡུག་ཐལ་བར་མི་བརྩིའོ།།
ད་རེས་ངར་འདོད་ཕོ་གསར་ཚོ། །
དྲིན་ཕ་མའི་གཅེས་ཕྲུག་སྐྱག་ལང་གཅིག
སྡེ་ཚོ་ཆུང་ནང་ནས་ངན་ལོབ་གཉིས།།
འགོ་དཔོན་མེད་གཡོ་ཁྲམ་བྱས་དང་གསུམ།
བློ་ཤེས་རིག་མ་རྫོགས་རང་འདོད་བཞི།
ཆག་སྒོས་རྗེས་ནས་དེད་དང་ལྔ།
དེ་ལྔ་འཛོམས་པའི་ཁ་སྔོན་ནས།
དེ་རིང་ཐར་བསམ་དགྲ་ལ་སྒྱུར། །
དགྲ་སྒྱུར་གླིང་གི་གཉའ་བར་སྒྱུར།
ད་རུང་ཉོན་དང་འདྲ་མ་ཡོད། །
བྱིའུ་ནག་སག་ཁྱུ་དཔུང་མང་ཞན་འདྲ།
ལྕགས་ཁྲ་ངར་མའི་ཁམ་ཟས་བྱེད། །
ནམ་མཁའི་སྐར་ཚོགས་མང་ཞན་འདྲ།
ཁྲི་གདུགས་ཤར་བས་ཟིལ་འོག་མནན།
སྡེར་ཆགས་གཅན་གཟན་མང་ཞན་འདྲ།
གངས་སེང་ངར་བས་གཅན་བརྒྱ་འདར། །
གླིང་སྡུག་ཇག་དམག་མང་ཞན་འདྲ།
ཤེད་ཆེན་ངར་བས་ཡུ་མེད་བཟོ། །
དེ་ཨེ་ཟེར་ལག་ལེན་བསྟར་དང་གསལ།
399



དགྲ་འདྲེ་གླིང་གི་བྱ་སྤྱོད་ལ། །
དཔྱད་ན་ཞེ་སེམས་གཏིང་ནས་འཁྲུག
ཇག་གླིང་འཁྲུག་པའི་གཞི་རྩ་དེ།
གཡོ་ཆེན་ཁྲོ་ཐུང་དཔོན་ལ་ཐུག
བཤད་བཤད་དོན་དང་རྒྱབ་འགལ་རེད།
བྱུས་ཕྱི་ནང་དཀྲུག་པའི་ཌ་རུ་མགོ། །
མི་དེ་འདྲ་མེད་ན་ཅི་ལ་ཐོགས།
དེ་རིང་ཐུག་ན་སྐྱིད་པ་ལ།
དཔའ་རྟགས་ཕྱེད་བགོས་མི་བྱེད་རེ།
ཀླུ་མགོན་བསྒྲུངས་པའི་ཤ་ཕ་ལ།
འདན་མ་ཡོད་ན་གདོང་ལ་བུད།
ཡ་མེད་བསྒྲུངས་པའི་ཤ་ཕ་ལ། །
སེང་སྟག་ཡོད་ན་ཟུར་དུ་བུད།
དཔའ་བའི་དཔུང་གིས་ཡ་ལན་ཡོད། །
དཔའ་རྒྱ་ཚ་ཟེར་བའི་མིང་གཡེར་ཅན།
གཡེར་ཡང་ཐོག་ཡིན་ན་ད་རེས་ཤོག
གེ་སར་ཟེར་བའི་ཁྲི་འཛིན་དཔོན།
ཁྲི་ཡང་འཛིན་འདོད་ན་ད་རེས་ཤོག
སྔོན་མོ་མཚོན་གྱི་མཇལ་དར་ཡོད།
ཤེད་ཆེན་དཔུང་པའི་མཇལ་རྟེན་ཡོད། ་
ལག་ན་བཟུང་བའི་རལ་གྲི་འདི། །
དམུ་བདུད་ཡེ་ཆགས་རྒྱལ་པོ་དེས། །
གསེར་རིའི་ཁོག་ནས་གསེར་ཞུན་བླངས།
400



རྡོ་རྗེ་འབར་བའི་བྲུན་ཞུན་གཉིས།
བདུད་རྒྱལ་རི་ཏི་ནག་པོ་དེས།
ཙན་དན་སོལ་བའི་མེ་ལ་བཞུས།
དམར་སེར་འབར་འདྲའི་གྲི་ཞིག་བརྡུངས།
བཀྲ་རིས་འབྲས་ལྗང་འཕྱུར་བ་འདྲ།
ཐུར་ཆེན་གཡུ་འབྲུག་འཁྱུག་པ་འདྲ།།
ཐུར་ཆུང་རྟ་རྔ་གཤིབ་པ་འདྲ། །
ཁུག་ཆེན་རྒྱ་མཚོ་འཁྱིལ་བ་འདྲ།
སོ་ཁ་མུན་པ་རུབ་པ་འདྲ། །
རྩེ་མོ་ཕྲ་ལ་རྣོ་བ་དེ། །
གཤིན་རྗེའི་མཆེ་རྩེ་གཟིངས་པ་འདྲ།
རྩ་བ་སྲ་ལ་བརྟན་པ་དེ།
བྲག་དམར་ཐང་ནས་སྐྱེས་པ་འདྲ།
གཡུག་ན་རྒྱ་བྲག་ཡིན་ཡང་གཅོད།
མིང་བཏགས་ན་འབྲོང་ནག་ལིང་གཅོད་ཟེར།
རྨུ་བདུད་རྒྱལ་པོའི་ཕ་ཟོག་རེད།
ཆུ་སྲིན་མ་མ་གཞོན་ནུ་མས། །
ཨ་ཕོ་ང་ལ་རྒྱན་ཆར་བཏགས། །
གཡུག་ན་རི་རབ་ཆེ་ཡང་འབྲེག་
སྲ་བ་རྒྱ་བྲག་ལྷུ་དུམ་བགོ།
ཁྱོད་ཚོ་མི་འབྲེག་བསམ་པ་མེད།
སྒང་སྒང་རོ་ཡིས་གང་ལེ་དང་།
མི་རོའི་རྩིག་པ་རི་ལྟར་བཟོ།
4O1



གཤོང་གཤོང་ཁྲག་གིས་གང་ལེ་ལ།
མཚོ་དང་ཡུལ་ཆུ་འབབ་འདྲ་བྱེད།
ཨེ་ཟེར་ལྟོས་ལ་བསྒུགས་ནས་སྡོད།
སྐྱ་ཚུར་ཆས་ཡིད་ལ་དེ་ལྟར་ཞོག
ཅེས་ གླུ་དེ་ལྟར་བླངས་ནས་མཆོང་རྩིས་བྱས་པ་ན། དཔའ་
རྟུལ་ཡོངས་ཀྱི་བླ་རྟེན། སྣང་ངུ་གཡུ་ཡི་མེ་ཏོག དཔའ་རྩལ་ཅན་
གྱི་བུ་རྒྱུད། ཤེས་རིག་བཀྲ་བའི་དཔའ་བོ་དགུང་གྲངས་བཅུ་ལ་སོན་
པ་ཁོང་གི་དགོངས་པ་ལ། མི་ལྗང་འདི་ཤེད་ཆེན་ཡིན་པ་ཁོ་ཐག་
ཆོད་པས་རང་གི་དགྲ་སྐལ་ཡིན་པ་ལྷ་བླའི་ལུང་ལ་ནོར་འཁྲུལ་མེད།
དཔའ་རྟུལ་གཞན་ཚོ་དང་དཔུང་གཏུགས་ན་ཁོ་མི་ཐུབ་བའི་ཁར་དབུ་
ཉེས་འགྲོ་དྭོགས་ཡོད་པས་དེ་བས་རང་ཉིད་གདོང་ལེན་དུ་ཉེ་བཅར་
མི་ཉན་ཡང་། རྒྱང་ནས་མདའ་ཞིག་གིས་ཨེ་ཐུལ་ལྟ་དགོས་དགོངས་
ནས་ཁོས་གླུ་ལེན་མཇུག་མ་རྫོགས་གོང་ནས་མི་ཆུང་རྟ་ལ་མཛེས་པ།།
རྟ་ཆུང་མི་ལ་མཛེས་པ། གོ་མཚོན་སྔོན་པོ་གྱོན་པ་ཞིག་ཁོའི་གདོང་
དུ་ ཀྲོང་ངེར་བྱུང་ནས་མདའ་འདོན་གཞུ་ འདོན་བྱས་པ་དང་ཁོའི་
བསམ་པ་ལ། བུ་ཆུང་འདི་འདྲ་ཞིག་གིས་ང་ལ་དོ་བསྡོ་བསམ་པ་
སྤོབས་པ་ཆེ། འོན་ཀྱང་ཁོས་གླུ་ལན་ཞིག་བཏབ་ཡོང་ངེས་ལ་ སུ་
ཡིན་དང་ཅི་ཟེར་ལྟ་དགོས། དེ་ནས་ཁོ་ལ་ཁུ་ཚུར་གཅིག་ལས་མི་
དགོས་ལས་སླ་བསམས་ནས་ཞེ་སློད་ཅིང་ཞེ་ཁྲེལ་ གྱི་ ཧ་བགད་ཆེར་
བསྒྲགས་ནས་ཡོད་སྐབས་སྣང་ངུ་གཡུ་ཡི་མེ་ཏོག་དེས་མདའ་མོ་གསེར་
ལྟོང་རྒོད་སྒྲོ་མ་གེ་སར་ནས་གནང་བ་དེ་མདའ་ལྟོང་སྤྲད་ནས་ན་རེ།
ཡ་ཁོ་རེ་བདུད་བློན་ཤེད་ཆེན་བུ། དཔའ་ཁྱོད་འདྲ་འཛམ་གླིང་མེད་
མདོག་ཁ། ང་ན་ཚོད་ཆུང་སྟེ་འགྲན་སྙིང་འདོད། འཚུབ་རིལ་
402



རིལ་མ་བྱེད་གླུ་ལ་ཉོན། དཔའ་རྒོད་པོ་ཡིན་ན་འཐབ་ལོང་ཡོད་
ཟེར་ནས་གླུ་འདི་ཐ་ལའི་ཡ་འགྱུར་ལ་དྲངས་ནས་བླངས་སོ།
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད། །
ཐ་ལ་གླུ་ཡི་ལེན་ལུགས་རེད།
ལ་ལ་ངག་གི་འགུགས་ལུགས་རེད།
ཨ་ལ་གླུ་ཡི་འགོ་མོ་རེད། །
ཐ་ལ་གླིང་གི་གཤོ་ལུགས་རེད། །
ལ་ལ་ཚིག་གི་གཅོད་ལུགས་རེད།
འབྲུ་དོན་ཡིད་ལ་ངེས་ལེ་ལེན།
མི་མངོན་དབྱིངས་ཀྱི་ཕོ་བྲང་ནང༌། །
སྐྱབས་གནས་དཀོན་མཆོག་རྣམ་གསུམ་ལ།
སྒོ་གསུམ་གུས་པས་གསོལ་བ་འདེབས། །
འགྲོ་དྲུག་བདེ་དང་ལྡན་པར་ཤོག་
ཁྲག་འཐུང་འབར་བའི་ཞལ་ཡས་ནས།
དབང་དྲག་པདྨ་ཐོད་ཕྲེང་རྩལ།
དྲག་ཏུ་ཁྲོས་པའི་སྐུར་བཞེངས་ལ།
དམ་སྲི་གདུག་འདྲེ་རྡུལ་དུ་རློག
གླིང་དཀར་ཁྲ་མོའི་ལྷ་སྲུང་དང་།
གེ་སར་སྐྱེས་བུའི་སྐུ་ལྷ་དང༌།
སྣང་ཆུང་ང་ཡི་འགོ་ལྷ་རྣམས།
ད་རེས་མ་གཡེལ་ཁ་འཛིན་མཛོད།།
དགྲ་ལ་སྙིང་མདའ་འཕྲོད་པར་ཤོག
403



ས་འདི་ས་ངོ་མ་ཤེས་ན།
ཟི་མའི་གནམ་ཁྲི་བར་མ་རེད།
ཟི་མ་སྟག་ཞལ་རྒྱལ་པོ་དེ། །
མི་དབང་འགྲན་མེད་རྒྱལ་པོས་བཏུལ།
སྒེར་བློན་ཁྲི་ཚ་རྒྱ་སྟག་དེར།
དཔའ་བོ་འདན་མས་ཐོད་མདའ་སྤྲད།
ཟི་སྡེ་གླིང་གི་འབངས་ལ་བསྒྱུར།
དཀར་པོ་དགེ་བའི་རྟེན་གཞི་བཙུགས།
ཟི་སྨད་ཟི་མ་རོང་མ་འདི། །
འདན་མ་དཔོན་ལ་དཔའ་དར་ཐོབ།
གསེར་ས་འགྱུར་མེད་གླིང་གི་ས།
ས་བཟང་པོའི་ལོ་རྒྱུས་དེ་འདྲ་རེད།
ང་འདྲ་ང་ངོ་མ་ཤེས་ན། །
སྨུག་པོ་གདོང་གི་རྒྱུད་པ་ལ།
སྤྱི་དཔོན་རྒྱལ་པོའི་བུ་གཅེས་ཡིན།
གེ་སར་རྒྱལ་པོའི་ནུ་བོ་ཡིན།
ཁྲ་མོ་གླིང་སྡེའི་གཅེས་ཕྲུག་ཡིན།
དགྲ་ལ་ང་འགྲོ་ཟེར་མི་ཡིན།
ཁས་ལེན་བྱས་ནས་ཡོང་ལེ་ཡིན།
ཡིན་པ་ལོ་ཉུང་བུ་ཆུང་ཡིན།
དགྲ་ཐད་དུ་བྱུང་དུས་འཐབ་སྙིང་འདོད།
རྩེ་ཡ་མདའ་ལ་མ་བྱས་ཏེ།
དགྲ་ལ་སྙིང་མདའ་ཨེ་འཕྲོད་བསམ།
404



དཔའ་བོའི་མིང་དེ་མ་ཐོགས་ཏེ།
ཤེད་ཆེན་གདོང་ལེན་ཨེ་ཡོང་བསམ།
བྱ་རྒྱལ་ཁྱུང་གི་ཕྲུ་གུ་ཡིན། །
བར་སྣང་རླབས་ཀྱིས་ཨེ་ཆོད་བསམ།
གངས་སེང་དཀར་མོའི་ཕྲུ་གུ་ཡིན།
བུ་ཡུག་འཚུབ་མ་ཨེ་གཤོག་བསམ།
རྒྱ་སྟག་ཁྲ་མོའི་བུ་རྒྱུད་ཡིན། །
ཙན་དན་ནགས་མ་ཨེ་གཤོག་བསམ། །
དཔའ་རྟུལ་དཔའ་བོའི་བུ་རྒྱུད་ཡིན།
དགྲ་སྒར་གཡུལ་ཆེན་ཨེ་གཤོག་བསམ།
བསམ་བསམ་གླིང་ནས་ཆས་ལེ་ཡིན།
ཚོ་ཆུང་སྒར་ལ་ཐུག་ནས་འགི། །
དཔུང་མེད་ནམ་ལངས་སྐར་མ་ལ།།
དཔའ་རྟུལ་མི་རེ་དགོས་དོགས་མེད།
སྣང་ཆུང་ང་ཡིས་ཡོང་བསམ་འདུག
དེ་ནས་བདུད་བློན་ངར་རྒོད་བུ། །
རྗེ་གེ་སར་རྒྱ་ཚ་སྐུ་མཆེད་གཉིས།
འཛམ་གླིང་གསལ་བའི་ཉི་ཟླ་རེད།
རི་རབ་རྩེ་ཡི་ཁྱུང་ཆེན་རེད། །
རྒྱ་མཚོའི་ནང་གི་ནོར་བུ་རེད།
རྐང་གཉིས་མི་ཡི་གཙུག་རྒྱུན་རེད།
འགྲོ་དྲུག་སྐྱབས་གནས་ཞུ་ས་རེད།
ཁྱོད་འདྲའི་གདོང་ལེན་ཕེབས་དོགས་མེད།
405



ཤིག་ཆུང་སྟེང་ལ་སྟ་རེའི་དཔེ།
བློན་སྐྱེན་པོ་འདན་མ་བྱང་ཁྲ་དེ། །
ཟ་ཧོར་རྒྱལ་པོའི་རྒྱལ་རྒྱུད་རེད།
གླིང་དཀར་ཆགས་པའི་སྲོག་ཤིང་རེད།
སྡེ་ཁྲི་སྐོར་བཅུ་གཉིས་དཔོན་པོ་རེད།
གེ་སར་རྒྱལ་པོའི་གུང་བློན་རེད།
འབུམ་དམག་ཁྲ་མོའི་སྙིང་བཅུད་རེད།
ཕོ་ཁྱོད་འདྲའི་གདོང་ལེན་ཕེབས་དོགས་མེད།
དཔའ་བོ་སེང་སྟག་ཨ་དོམ་དེ། །
བྱང་དར་ཡུལ་སྡེ་ཁྲི་བཙན་པོའི་རྒྱུད། །
གླིང་དཀར་ཆགས་པའི་གུང་ཤིང་རེད།
སྡང་བ་དགྲ་ཡི་གཉའ་གནོན་རེད། །
བྱམས་པ་གཉེན་གྱི་སྐྱབས་གནས་རེད།
མཚོན་སྔོན་མོར་རང་དབང་ཐོབ་པའི་བུ།
བདུད་མི་རྒོད་བསད་པའི་ཡང་རྒོད་རེད།།
ངས་མ་ཐུབ་ཤོར་ན་གསོད་མི་རེད།
འབོད་མི་དགོས་གཅིག་ཤོར་གཉིས་ཤོར་རེད།
གཡོ་ཆེན་བྱུས་མགོ་བསྐོར་མི་ལ།
ཆེ་བཙན་སྟག་རོང་རྒྱལ་པོ་ཡོད།
གླིང་དཀར་གཤིན་རྗེའི་ཁ་སྔོན་ལ།
ཚེ་ཟད་སྣ་འདྲེན་ཨ་ཁུས་མཛད། །
ད་ཡང་མཇལ་བྱས་པས་ཅི་ལ་ཕན།
སྒོས་འགྱོད་པ་ལས་ཀྱི་མཐའ་མ་རེད།
406



དེ་སྔོན་དཔོན་མེད་ཇག་རྐུན་ཚོ།
རང་ཆེའི་སྣང་བ་མཐོ་ཞོར་རེད།
ཕོ་རྒོད་གདོང་ལ་མ་འཕྲད་ཟིག
དཔེར་ན་འདྲ་མ་ཨེ་འདྲ་གདའ།
བེའུའི་ནང་གི་གཡག་ཤེད་དེས།
གཡག་རུ་རྒྱས་ཡོད་ལེ་མ་ཤེས་ཟིག
སྣང་བ་མཐོན་པོའི་ར་འཐབ་དེ།
ལྟོ་བ་རལ་བའི་སྔ་ལྟས་རེད། །
སྒང་ཟེ་འགྲིམ་པའི་སྤྱང་དཀར་དེས།
གཟིག་ངར་མ་ཡོད་ལེ་མ་ཤེས་ཟིག །
ཁ་དུང་མཆེ་གཟིག་ལ་ངོམ་རྒྱུ་དེ།
སྤྱང་སྒལ་ཚིག་གཏོར་བའི་སྔ་ལྟས་རེད།
བར་སྣང་བྱ་ཁྲ་འཛུམ་ཅན་མས།
ཁྲ་དར་མ་ཡོད་ལེ་མ་ཤེས་ཟིག་
གཤོག་འཇུམ་ཁྲ་ལ་རྔམ་རྒྱུ་དེ།
བྱ་ཁྲའི་བྱ་སྒོ་འཐོར་ལྟས་རེད།
ཨར་ཇག་དམ་སྲི་དཔོན་བློན་དེས།
དཔའ་རྒོད་ཡོད་པ་མ་ཚོར་ཟིག།
ཇག་ཡན་གླིང་ལ་ཆས་རྒྱུ་དེ།
ཆུས་བསྟན་པ་ཕུང་བའི་སྔ་ལྟས་རེད། །
དེ་ཨེ་རེད་མ་རེད་བསམ་བློ་སྐོར།
ཁྱོད་ཤེད་ཆེན་མིང་གཡེར་ཆེ་ཞན་འདྲ།
ང་སྣང་ཆུང་ཁྱོད་ལ་ཞེད་བསམ་མེད། །
407



མདའ་གཙང་ཆབ་མཚོ་ལ་ཆུ་སྲིན་རྔམ།
དཀར་དུང་ཕྲུག་ཆུང་སྟེ་སྲོག་གི་གཤེད།
ནགས་ཙནྡན་དཀྱིལ་ལ་རྒྱ་སྟག་རྔམ། །
མཚོན་ས་མདའ་ཆུང་སྟེ་ཧ་ལ་འཕེན།
སྲ་རྒྱ་བྲག་དམར་མོ་བརྗིད་ཞན་འདྲ།
ཐོག་དམར་པོ་ཆུང་སྟེ་ཐལ་བར་བཤིག
ཁྱེད་དཔའ་རྒོད་ཚད་བཟུང་མེད་ཞན་འདྲ།
སྣང་ཆུང་བུ་ཡིས་སྲོག་དམར་གཅོད།
ཁ་བཤད་དོན་དང་ཁྲིག་ཁྲིག་ཡིན།
ཡང་བཤད་རྡོ་ཡི་རི་མོ་ཡིན།
ལག་ལེན་གསེར་གྱི་ཐིགས་པ་ཡིན།
གླིང་རྗེ་གེ་སར་རྒྱལ་པོ་དེ། །
ཞལ་མཇལ་བ་ཙམ་གྱི་ངན་སོང་མེད།
འཆི་ཁའི་དད་འདུན་མ་འཕྱུག་དང་།
ཤི་ངན་འགྲོ་མི་ལྷུང་རང་ཐག་ཆོད།
མདའ་འཐེན་སྔ་སྣང་ཆུང་ང་རང་ཡིན། །
གཞུ་ར་རྒོད་ཨ་ལོང་མི་འགུགས་ཏེ།
ལུས་གོ་མཚོན་བསྐོར་བའི་ཡང་ཆས་རེད།
ཤེད་དཔུང་པའི་ཚད་ཞིག་ཨེ་ལོན་ལྟ།
མདའ་གསེར་ལྟོང་མཐེབ་ཁས་མི་ནོན་ཀྱང་།
མདའ་གཞུ་སྐུད་རྒྱུད་ནས་ཨེ་འགྲིམ་ལྟ།
རྩྭ་འཇག་མ་འཕེན་ལ་ཨེ་ཟིན་ལྟ།
ཁྱོད་ཤེད་ཆེན་བཟུར་ན་ངོ་རེ་ཚ།
408



དགྲ་ཤ་པའི་ནང་ནས་བུ་མོ་ཡིན།
ང་ཡང་མི་བཟུར་རང་ཐག་ཆོད།
དང་པོ་མདའ་འགྲན་ལན་དགུ་བྱེད།
དཔའ་རྟགས་རྒྱལ་ཁ་སུས་ཐོབ་ལྟ། །
དེ་ནས་ཕྲ་རིང་མདུང་འགྲན་བྱེད། །
འཕྲུལ་འཁོར་སྐྱེན་རྟགས་སུ་རྒྱལ་ལྟ།
དེ་ནས་གྲི་འགྲན་སུ་རྒྱལ་ལྟ།
རྣོན་པོ་ངར་མ་སུ་རེད་ལྟ།
དེ་ནས་ཁྲབ་ཆེན་དཔུང་འཛིང་བྱེད།
གསུབ་དང་རྡེབ་རེས་སུ་རྒྱལ་ལྟ། །
ཁེ་ཕམ་སྔོན་གྱི་བསྐོས་པ་རེད།
གླུ་མང་པོ་མི་ལེན་ཉི་མ་བཤོལ།
དེ་རིང་དགྲ་མཐའ་གཅོད་རྒྱུ་ཡིན།
གླིང་དཀར་ཡུལ་གྱི་ལྷ་སྲུང་རྣམས། །
རྒྱབ་རྟེན་མཛོད་ལ་མདའ་སྣེ་དྲོངས།
དམིགས་པའི་དགྲ་ལ་ཧོ་མ་ཡ། །
.ཁྱོད་རང་ཡིད་ལ་དེ་ལྟར་ཞོག
ཅེས་གླུ་དེ་ལྟར་བླངས་ནས་གླུ་མཇུག་རྫོགས་མ་ཐག་མདའ་དེ་
ཤུགས་དྲག་དན་གསུམ་གྱིས་འཕངས་པས་ཁོས་གླུ་ཚིག་ལ་དཔྱད་ནས་
བུ་ཆུང་ལྕེ་མཁས་བརྙས་གཏམ་ཆེ། ངས་ཛར་རེ་བཟུང་ནས་རྡོ་ལ་
རྡེབ་བསམ་པའི་ངང་སྣང་ངུའི་མདའ་དེ་འུར་སྒྲ་དང་མེ་འོད་འཕྲོ་
བཞིན་ལྷ་སྲུང་གིས་མདའ་སྣེ་དྲངས་ནས་ཉམ་པ་རྨུ་ཡི་བརྫུས་བུ་ཤེད་
ཆེན་ཡ་མེད་ཀྱི་སྙིང་ཁར་འབབ་པ་ལྟར་ཐེབས་ནས་སྙིང་ཚལ་པར་
-
，
409
་ ་ ་
：. :



གཏོར་ནས་ལྗོན་ཤིང་རླུང་གིས་བསྐྱེལ་བ་ལྟར་རྟ་ཐོག་ནས་ལྷུངས་ཏེ་
ཐུལ། མགོ་འཕྲུ་གོང་ལེན་བྱས་ཏེ་ཀི་བསོ་འབྲུག་སྟོང་ལྡིར་བ་ལྟར་
བཏབ་པ་དང་གཡུ་རྩེ་རྒྱལ་པོ་དང༌། བཙན་སྐྱ་འབུམ་ཐུབ། ནག་
པོ་སྟོང་བདུད་ལན་མེད། སྟོང་ཐུབ་ཁེར་སྐྱེས། ཡན་ཐུབ་དཔུང་
རིང༌། འབྲོང་ནག་ར་བཟུང་སོགས་ཀྱིས་གཙོས་ཁས་ལེན་སུམ་ཅུས་
བསྐོར་ཏེ་ཡོད་ པས་བྱ་བ་ཉེས་པ་མཐོང་ནས་བདུད་ཀྱི་རྒྱལ་བློན་་་་
ཐམས་ ཅད་ སྣང་ངུའི་ཐད་དུ་འུར་ གྱིས་ བརྒྱུགས་ པ་དང་། སྐྱེས་་
མཆོག་གེ་སར་རྒྱལ་པོ་ཁོང་གིས་ཕྱི་ནམ་མཁའ་སྟོང་པ། ནང་སེམས་
ཉིད་སྟོང་པ། བར་རྩ་རླུང་སྟོང་པ། སྟོང་གསུམ་གའུ་ཁ་སྦྱོར་གྱི་
སྲུང་ འཁོར་ བརྟན་ པོས་ དཔའ་ རྟུལ་ དཔུང་ དམག་ གུར་ དུ་ བཅུག
སྐུ་གསུང་ཐུགས་ཀྱི་སྤྲུལ་པ་དུ་ མ་ བཀྱེས་ནས་དཔའ་རྟུལ་མི་རེའི་་་
དཔུང་རོགས་སུ་གེ་སར་རེ་ཕེབས། སྐུ་ཡི་ངོ་བོ་གེ་སར་དང་། ལྷ་
ཆེན་ཚངས་པའི་སྤྲུལ་པས་མི་ཕོ་ཤེལ་གྱི་ཁྲབ་རྨོག་འཁོར་གསུམ་ཅན་
གཉིས་ ཀྱིས་ གཡུ་ རྩེ་ རྒྱལ་ པོ་ ལ་ གྲི་ འཐབ་ མཛད། རྒྱ་ ཚ་ དང་།
འདན་མ། སྒ་སྡེ་གསུམ་གྱིས་བཙན་སྐྱའི་གདོང་བླངས་ཏེ་འཐབ།
ཉི་འབུམ་དང་། མུ་སྤྱང་། དཔའ་སེང་། སེང་སྟག་སོགས་ཀྱིས་
སྟོང་བདུད་ ལ་འཐབ། ཉ་ཚ་དང༌། གཟིག་འཕེན། འབྲུག་་
རྒྱལ་ སོགས་དཔའ་རྟུལ་རྣམས་ ཀྱིས་ བརྒྱ་ལུག་ མ་བུ་ འ ཕྲད་ འ ཕྲད།
སྟོང་ལུག་ལྷས་རར་བསྐོར་འདྲ་བྱས་ནས་འཐབ་པས་ཉམས་པའི་དམ་
སྲི་རྣམས་ལའང་རང་གི་བདུད་ལྷས་སྲུང་སྐྱོབ་བྱས་ནས། གྲི་གཡུག་
སྔོ་འོད་ལམ་སེ། མདུང་འགྲན་སྐར་མདའ་ཆད་ཆད། མདའ་
འགྲན་བུ་ཡུག་འཚུབ་འཚུབ་བྱས་ ནས་ ཡུད་ ཙམ་ འཐབ་ པའི་ངང།
ཚུར་ཡང་ གླིང་ཤོག་ནས་འོམ་བུའི་བུ་གཅེས་ཁྲ་ཡག་དང༌། སྟག་
410



རོང་ཤོག་ནས་དཔའ་ཡག་ཐོག་རྒོད་དཔུང་རིང་གིས་གཙོས་ཁས་ལེན་
མི་བདུན་མཚོན་འོག་དུ་ཤོར། ཕར་ཡང་ཀ་བཞི་ལྷུན་གྲུབ་ནས་ཡན་
ཐུབ་དཔུང་རིང་གྲི་ངར་ལ་དྲངས། བརྒྱ་དཔོན་དམར་ལུ་ནས་་་
འབྲོང་ནག་མདུང་གི་སོ་ལ་དྲངས། དཀར་རུ་ཐར་པ་རྒྱལ་མཚན་
ནས་སྟོང་ཐུབ་ཁེར་སྐྱེས་གྲི་ངར་ལ་དྲངས། ཉ་ཚས་ཟི་ར་དམར་པོ་
དང་ཡན་རྒོད་རྗེས་མེད་གཉིས་གྲི་འཐབ་ཀྱིས་བསད། དེ་ནས་སྐྱེས་
མཆོག་ ཁོང་ གིས་ བདུད་ རྒྱལ་ལ་ རལ་གྲི་ དུ་ མ་ བཏབ་ ཀྱང་ མ་ཆོད།
ལྷ་ཆེན་གྱི་རལ་གྲིས་ཀྱང་མ་བཅད། བདུད་རྒྱལ་གྱིས་རྒྱལ་མཆོག་ལ་
རལ་གྲི་དུ་མ་གཡུག་ཀྱང་བྲག་ལ་བརྒྱབ་པ་ལྟར་ཡང་ཡུད་ཙམ་གྲི་་
འཐབ་བྱས། བཙན་སྐྱ་དང༌། དཔའ་རྟུལ་གསུམ་པོ་སུས་ཀྱང་
མཚོན་མ་བླངས་པར་ཡུད་ཙམ་གྱི་འཐབ་བྱས་ཀྱང་ཕམ་རྒྱལ་མ་བྱུང་།
བཙན་སྐྱའི་འགོ་ལྷས་དཔུང་རོགས་བྱས་ནས་རླུང་གི་སྔོན་པོ་ རེག་
གཅོད་ཞིག་ཁོའི་ལག་ཏུ་སྤྲད་པ་དང་ལྷན་གཉན་སྐུ་ལྷས་བཙན་སྐྱ་
གདོང་བཞི་ལ་གྲི་འགྲན་བྱས་ནས་ ཕར་ཙམ་དེད། གཉན་ སྟག་་་
དམར་པོས་དེ་མ་ཐག་རླུང་གི་འཕྲོག་ཤོར་ནས་ཁོའི་ལག་ཏུ་རལ་གྲི་
མེད་སྟབས། དཔའ་རྟུལ་རྣམས་ཀྱིས་གྲི་ཤུབས་སུ་བཙུད་ནས་སྤར་
འཛིང་གིས་བཟུང་རྩིས་བྱས་པ་ན་ཕར་ཙམ་དུ་ཤོར། གཟིག་འཕེན་
དར་ གྱི་ ཐིག་ལེ་དམར་ཡག་སྟག་གི་བུ་རྒྱུད་དེས་བཙན་སྐུ་དང་མ་
འཕྲད་པས་སྒར་དེའི་ཕྱོགས་མཚམས་ཀུན་ནས་ཉུལ་བས་གདོང་ཐུག་
པ་དང་ལྷན་གཟིག་འཕེན་གྱིས་ཤ་ཁྱིས་ཤ་བ་མཐོང་བ་བཞིན་ཉེ་བར་
བཅར་ནས་ཤོར་དོགས་ཀྱིས་གླུ་ལེན་དལ་དལ་མ་བྱུང་བར་མདུང་ནག་
དུག་ལྕེ་ངར་མ་དེ་དམ་སྲི་བཙན་སྐྱ་འབུམ་ཐུབ་ཀྱི་ལྟོ་བར་བསྣུན་པས་
རྒྱབ་ན་མདུང་སོ་སྔོ་རྒྱང་ངེ་ཐོན་ནས་དར་དམར་རླུང་གིས་བསྐྱེལ་བ་
411



ལྟར་ཐུལ་ལོ། གླིང་མི་རྣམས་ཀྱིས་ཀི་བསོ་རྫ་རི་ཉིལ་བ་ལྟར་བྱས།
དེ་ནས་ནག་པོ་སྟོང་བདུད་ལན་མེད་དེ་ལ་ཀླུ་ཆེན་གཙུག་ནའི་སྤྲུལ་པ་
མི་སྔོན་རྟ་སྔོན་ཅན་ཞིག་དང་། ཟོ་དོར་རྨ་གཉན་གྱི་སྤྲུལ་པ་དཔོན་
ཁྲོ་ཐུང་ཇི་ལྟ་བ་ཞིག་གཉིས་དང་འཕྲད་པས། སྟོང་བདུད་ཞེ་རྒོད་
འཁྲུགས་ནས་གླུ་ལེན་མེད་པར་ན་རེ། རྫུན་གྱི་རྐྱལ་པ་ སྟག་རོང་
དཔོན། མནའ་ཁྲེལ་མེད་པ་དུག་གི་སྡོང་། གཡོ་ཆེན་ཕུང་བའི་
གཞི་མ་ཁྱོད། ད་རེས་དེ་འདྲ་འཕྲད་ལུགས་ལ། ཨ་ཕོའི་བསམ་པ་
འགྲུབ་ལུགས་ལ། དེ་རིང་གསོན་ལ་བཏང་རྒྱུ་མིན། ཕོ་ང་བས་
སྐྱིད་ཅིག་ཨེ་ཡོད་ན། ཟེར་ནས་རལ་གྲི་ནམ་མཁར་ཕྱར་ནས་བྱུང་
བ་དང་ཀླུ་ཆེན་གྱི་སྤྲུལ་པ་དང་། རྨ་གཉན་གྱི་སྤྲུལ་པ་གཉིས་ཀྱིས་
རུབ་པའི་ཚུལ་གྱིས་གྲི་འཐབ་བྱས་པས་ཀླུ་ཆེན་གཙུག་ནའི་ཆུ་གྲི་རྣོ་
ངར་ཆེ་བས་ཁོའི་རལ་གྲི་དུམ་བུར་བཅད། ཁོ་གཙུག་ན་དང་རྨ་
གཉན་གཉིས་ཀྱིས་འདུལ་སྐལ་མེད་སྟབས་ལུས་ལ་བཏབ་རུང་ཅི་མ་
ཐུབ། ཁོས་ སྤྲུལ་ པའི་དགྲ་བླ་གཉིས་ལ་གྲི་བཏབ་རུང་འཇའ་ལ་
བཏབ་པ་ལྟར་སོང་བ་མ་ཟད། རལ་གྲི་དུམ་བུར་སོང་བས་དཔའ་
ཆག་ནས་ཡ་བོ་མེད་པར་རྟོགས་ཏེ་ཕར་ཙམ་བྲོས་པ་དང་སྤྲུལ་པའི་
དམག་དཔོན་གཉིས་གར་འགྲོ་ཆ་མེད་པར་ རྒྱལ་པོ་གཡུ་རྩེའི་རྩར་
བརྒྱུགས་རུང་། ཞག་དུས་ཆུ་ཚོད་འཛོལ་བས་བདུད་རྒྱལ་གཡུ་རྩེ་ལ་
མཚོན་མ་སོང་། ཁོས་རང་འདྲ་གསུམ་དུ་བརྫུས་ནས་འཐབ་པ་་
དང༌། ཕན་ཚུན་དཀའ་ངལ་གྱིས་དབུགས་རྒྱུན་ཧར་སྒྲ་དི་རི་བ་
སྤུའི་རྒྱུད་ནས་ཆུ་ཐིགས་རེ་ཟག་ནས་ཐང་ཆད་པ་དང་དུས་མཉམ་དུ།
བདུད་ ལྷས་རྒྱལ་བློན་གཉིས་ཀྱི་རྣ་བར་ད་བྲོས་ཟེར་བའི་ སྒྲ་བྱུང་།
གུ་ལང་གིས་གྲོགས་བྱས་ཏེ་བར་སྣང་ནས་འོད་ནག་པོ་ཞིག་ཤར་ཤར་
412



གྱིས་བྱུང་བ་དང༌། རྒྱལ་བློན་གཉིས་འོད་དེས་འཐེན་པ་འདྲ་བ་
ཞིག་བྱས་ནས་གླིང་སྒར་གྱི་ཕྱི་རོལ་དུ་ཐོན་པ་དང་གུ་ལང་དབང་ཕྱུག་
ཆེན་པོས་གྲོགས་བྱས་ནས་རང་གནས་སུ་སྐྱེལ་རྩིས་ཀྱིས་བདུད་ཀྱི་རྨུ་
ཞགས་བསྲིངས་ཀྱང་གླིང་དཀར་གྱི་ལྷ་སྲུང་དགྲ་བླ་ཝེར་མ་རྣམས་ཀྱིས་
ཆུ་ཞགས་བཅད་ནས་ལྷ་བདུད་འགོ་ལྷ་ཡུད་ཙམ་འཁྲུགས་ནས་ས་གཡོ་
བ་རི་འདར་བ་གློག་འཁྱུག་པ་སོགས་བྱས་པའི་མཐར་གླིང་ལྷ་རྒྱལ།
བདུད་ཀྱི་རྒྱལ་བློན་གཉིས་ལ་བདུད་ཁྱབ་པ་ལག་རིང་གིས་གྲོགས་བྱས་
ནས་བདུད་རྟ་ནག་པོ་སྒ་ཆས་རང་འགྲིག་བྱུང་བ་ལ་བཞོན་ནས་རང་
ཡུལ་དུ་བྲོས་རྩིས་ལ་བདུད་ལྷས་བར་སྣང་ནས་ཁྱོད་རང་གཉིས་ཡར་
ཁམས་བྱང་མའི་རི་དང་ཨ་ཆེན་ཧོར་ལ་བྲོས་ཤིག་ཟེར་བ་ཐོས་པས་
གཉིས་ཀ་བློ་མཉམ་གདོང་ནུབ་ལ་གཏད་ནས་མགྱོགས་པ་རླུང་ལྟར་
སོང་། དེ་ཡི་དུས་སུ་གླིང་རྗེ་གེ་སར་དང་དཔའ་རྟུལ་རྣམས་ཀྱི་
ཉམས་པ་བདུད་ཀྱི་རྒྱལ་བློན་གཉིས་འོད་ནག་པོ་ཞིག་འཕྲོས་པ་དང་
ལྷན་གར་སོང་མ་མཐོང་བས་ཤོར་བར་དོགས་པའི་སེམས་ཁྲལ་ཆེ་ཞིང་
ཅི་བྱ་མེད་པར་ཕར་རྒྱུག་ཚུར་རྒྱུག་བྱས་ ཤིང་། ལྷག་ པར་ རྒྱལ་་་
མཆོག་དམ་པའི་ཐུགས་དགོངས་ལ། བདུད་རྒྱལ་གཡུ་རྩེ་རྒྱལ་པོ་
འདི་རང་རེས་འདུལ་རྒྱུ་ཡིན་པ་ཐག་ཆོད་རུང་ཁོ་ལ་མཚོན་འགྲན་དེ་
ཙམ་བྱས་པར་མཚོན་གྱིས་མི་ཆོད་པས་མ་ཚད་ཁོ་ལ་སྒྱུ་འཕྲུལ་དང་
དཔའ་རྩལ་དེ་ཙམ་འདུག སྟོང་བདུད་ཡ་མེད་ཀྱི་དཔའ་རྩལ་ཡང་
དེ་དང་འདྲ་བ་མ་ཚད་ཁོ་གཉིས་དུས་མཉམ་དུ་ཤོར། གླིང་ལྷ་་་
རྣམས་མི་གཟུགས་དངོས་སུ་བསྟན་ནས་འཐབ་ཀྱང་དཔའ་རྟགས་མ་
ཐོབ། འོད་ནག་པོ་དེ་བདུད་ལྷའི་འཕྲུལ་ཞགས་ཡིན་འདུག་པས་
བདུད་ཡུལ་ཕྱོགས་སུ་ཤོར་བ་ཡིན་ནམ་སྙམ་པ་ཐུགས་དགོངས་ལ་ཤར།
413



སྒ་སྡེ་ནས་ཀྱང་སྟོང་བདུད་ནི་རང་ཉིད་ཀྱི་དགྲ་སྐལ་ཡིན་པ་ལྷའི་ལུང་
ལ་ཡོད་པ་དེ་རང་དང་གདོང་ཐུག་རུང་སུ་ཡིན་དབྱེ་བ་མ་ཕྱེས་པར་
ཤོར། མ་ཚད་དགྲ་བོ་འབྲོས་རྒྱུ་མེད་པའི་སྔགས་ཆིངས་ཀྱང་ལོང་
ཁོམ་མ་བྱུང་བ་གཡེང་ལྷོད་དུ་སོང་། དཔའ་རྟུལ་ཚོ་ཡང་རང་གིས་
གོ་མ་ཆོད་པར་དམའ་འབེབས་ཤིན་ཏུ་ཆེ་དགོངས་ནས་ཐུགས་སྐྱོ་བ་
དང་ཡི་མུག་པ་ཚད་མེད་པའི་ངང་མགོན་པོ་བེང་ནག་དམིགས་པས་
ར་མདར་སྦྲན། དཔའ་རྟུལ་རྣམས་གཅིག་ངོ་གཅིག་ལ་ལྟ་བཞིན་
ཕྱོགས་མཚམས་ལ་བྱ་ར་བྱས་ནས་ཡོད་སྐབས་སྣང་བ་མཐའ་ཡས་གྱི་
སྤྲུལ་པ། ཐོགས་མེད་མངོན་ཤེས་དང་རྫུ་འཕྲུལ་མངའ་བ་འདོ་རྗེ་
རྐྱང་རྒོད་འཕེལ་པོ་དེས་ལག་བྲོ་བརྡབས་ནས་འཚེར་སྐད་ཅིག་སྒྲོག་
བཞིན་མི་སྐད་ཀྱི་ཚུལ་དུ་གླུ་འདི་ལྟར་བསྩལ་ཏོ།
བསྭོ་བསྭཱ་ཧེ་ཧེ།
མེ་རི་འབར་བའི་གུར་ཁང་ནས།
བསྭོ་བསྭཱ་ཧེ་ཧེ།
དབང་དྲག་པདྨ་དྲག་པོ་རྩལ་ལ་ཧེ་ཧེ།
རྟ་མགྲིན་ལྷ་ལ་གསོལ་བ་འདེབས།
རྟ་འདྲེ་གནོད་བྱེད་རྡུལ་དུ་རློག
རྔོག་ཆགས་སྲུང་ཞིང་སྐྱོབ་པར་མཛོད།
ས་འདི་ཟི་རོང་ས་མཚམས་ལ། །
ཉམ་པ་སྒར་གྱི་ཤུལ་མལ་རེད།
དམ་སྲི་སྙིང་ཁྲག་འཕོ་ས་རེད།
བདུད་དཔུང་རྩད་ནས་འབུད་ས་རེད།
ཨར་ཇག་ཡུ་མེད་བཟོ་ས་ལ།
414



ཕུང་རོ་གནོན་སའི་དུར་ཁྲོད་རེད།
ང་འདྲ་ང་ངོ་ལོས་དགོངས་ཏེ། །
ཕྱི་ལ་གྱི་ལིང་རྟ་ཡི་ཚུལ།
ནང་ན་སངས་རྒྱས་དགོངས་པ་དངོས།
མཁའ་ལ་འཕྱོ་ན་བྱ་མ་རྟ། །
བྱ་རྒྱལ་ཁྱུང་གི་རྗེས་ཀྱང་ཟིན།
ས་ལ་བརྒྱུགས་ན་རླུང་རྗེས་ཟིན།
འཕྲང་བྲག་ཆུ་ལ་ཐོགས་པ་མེད།
སེམས་ཉིད་རླུང་གི་སྤུ་རུ་ཡིས། །
ཞིང་ཁམས་ཉུལ་ན་ཐོགས་པ་མེད།
སངས་རྒྱས་རྣམས་དང་བགྲོ་གླེང་བྱེད།
ཕྱོགས་བཅུའི་ཞིང་ཁམས་གར་ཡང་ཉུལ།
འབྱུང་བའི་ཁམས་ལ་རང་དབང་བསྒྱུར།
ཅང་ཤེས་རྟ་ཡི་རྒྱལ་པོ་དང་། །
གཉིས་སུ་མེད་པའི་རྐྱང་རྒོད་ཡིན།
རྐྱང་ནི་སྤུ་མདོག་རྐྱང་དམར་ཡིན།
པདྨ་རཱ་གའི་མདོག་ཅན་རེད། །
སངས་རྒྱས་སྣང་མཐའི་སྐུ་མདོག་མདངས།
རྒོད་ནི་ནམ་མཁའི་རྒོད་ལྟར་ལྡིང༌།
ངལ་དུབ་མེད་པའི་རྒོད་པོ་ཡིན།
གོང་ན་ཆིབས་པའི་གེ་སར་དཔོན།
རིག་གསུམ་མགོན་པོའི་རྣམ་འཕྲུལ་རེད།
ལྷ་ཨོ་རྒྱན་པདྨའི་ཐུགས་སྲས་རེད།།
415



རྒྱལ་ཀུན་འདུས་པའི་ངོ་བོ་རེད།
འཛམ་བུ་གླིང་གི་རྒྱལ་པོ་རེད། །
མགོ་ནག་མི་ཡི་དགྲ་བླ་རེད།
རྒྱ་བོད་གཉིས་ཀྱི་ནོར་བདག་རེད།།
བསྟན་པ་འཛིན་པའི་སྐྱེས་བུ་རེད།
བསྟན་དགྲ་རུ་ཏྲའི་ཁ་གནོན་རེད།
འགྲོ་དྲུག་སེམས་ཅན་སྐྱབས་གནས་རེད།
འགྲོ་ལ་བདེ་སྐྱིད་སྤེལ་མི་རེད།
གོང་མ་ལྷ་ནས་བསྐོས་ལེ་རེད།།
བར་མ་མི་ཡུལ་འཁྲུངས་ལེ་རེད།
ད་རེས་བདུད་དང་འཕྲད་ལེ་རེད། །
ཐུགས་དེ་ཙམ་འཚུབ་དོན་ཅི་ལ་རེད།
གནའ་མི་བོད་ཀྱི་གཏམ་དཔེ་ལ།
ནམ་མཁའི་ཁྲི་གདུགས་ཉི་མ་དེ།།
ཤར་ནས་ཤར་ཞིང་ནུབ་ལ་འགྲོ།
གསལ་རེས་སྨག་རེས་གཉིས་ཀ་གདའ།
ཉིན་མཚན་འཕོ་འགྱུར་རེས་མོས་རེད། །
རྩི་བཅུད་མེ་ཏོག་མདངས་ཡག་དེ།
དབྱར་ལ་འཁྲུངས་ཤིང་དགུན་ལ་སྐེམ།
འཁྲུངས་རེས་ཡལ་རེས་གཉིས་ཀ་གདའ།
དབྱར་དགུན་འཕོ་འགྱུར་རེས་མོས་རེད།
མོན་བྱ་སྔོན་མོའི་གསུང་སྙན་དེ། །
དཔྱིད་དབྱར་གྲགས་ཤིང་སྟོན་དུས་འགྲོ།།
416



གྲགས་རེས་འགྲོ་རེས་གཉིས་ཀ་སྲིད།།
འགྲོ་འོང་འཕོ་འགྱུར་རེས་མོས་རེད།
ལྷ་བདུད་གཉིས་པོའི་གཡུལ་འགྱེད་དེ།
དུས་ལ་འཛོམས་ཤིང་ཚོད་ནས་བྱེར།
ཁེ་རེས་ཕམ་རེས་གཉིས་ཀ་སྲིད། །
ཤི་གསོན་འཕོ་འགྱུར་རེས་མོས་རེད།
འགྲན་མེད་ལྷ་ཡི་སྲས་གཅིག་པུ།
ཐུགས་སེམས་དེ་འདྲ་འགྱོད་རྒྱུ་མེད།
ཚངས་པ་ལྷ་དང་ཀླུ་སྲིན་གཉིས།
ཁེངས་ལོག་རྒྱལ་རེས་ཕམ་རེས་གདའ།
དུང་རྟ་གློག་རྟ་འཕར་མ་གཉིས།
བང་ལ་དལ་བྲེལ་ཡོང་དུས་ཡོད།
ཤེལ་གྲི་དུག་གྲི་ངར་མ་གཉིས།
ཐེངས་གཅིག་རྣོ་གཅོད་ཡོང་དུས་ཡོད།
ལྷ་ཡི་འཕྲུལ་དང་བདུད་འཕྲུལ་གཉིས།
ཞག་དུས་དབང་གིས་དར་རྒུད་ཡོད།
དེ་རིང་ཆུ་ཚོད་བཟུར་ལེ་རེད།།
དགོང་ཆེན་སྲོད་ལ་ཉེ་ལེ་རེད། །
བདུད་ཀྱི་དཔའ་ཁ་དར་དུས་རེད།
དོ་ནུབ་བདུད་རྒྱལ་ཚེ་ཐར་རེད། །
བདུད་ཀྱི་ལུང་དང་བློ་མཐུན་ནས།
ཧོར་བདུད་ཡུལ་དུ་བསྐྱོད་བསམ་ཡོད། ་
དོ་ནུབ་ཟི་རྒན་རྩ་ཐང་དུ།།
417



དགྲ་བླ་ཝེར་མས་དགག་མ་བྱེད།
མཐོན་པོ་དབྱིངས་ལ་ཤོར་དོགས་མེད།
ལྷ་ཆེན་ཚངས་པའི་དགག་མ་ཡོད།
དགག་མ་མི་འཛོམ་རྟ་འཛོམ་ལ། །
གཙོ་འཁོར་ཁ་བ་འབབ་འབབ་ཡིན། །
བར་སྣང་ཁམས་ནས་ཤོར་དོགས་མེད།
དགྲ་ལ་གཉན་གྱི་དགག་མ་ཡོད།
དགག་མ་མི་འཛོམ་རྟ་འཛོམ་ཡོད།
གཙོ་འཁོར་བུ་ཡུག་འཚུབ་འཚུབ་ཡིན། །
འོག་ཕྱོགས་ས་ནས་ཤོར་དོགས་མེད།
ལེར་མ་ཉིས་ཁྲི་ཆིག་སྟོང་དང་། །
ཀླུ་གཙུག་ན་རིན་ཆེན་དགག་མ་ཡོད། །
དགག་མ་མི་འཛོམ་རྟ་འཛོམ་ཡིན། །
གཙོ་འཁོར་གསེར་ཕྱེ་ཉིལ་ཉིལ་ཡིན།
མཚམས་བཞིར་རྒྱལ་ཆེན་སྡེ་བཞི་ཡོད།
ཕྱོགས་སྐྱོང་བཅུ་པོས་ཕྱོགས་ནས་སྲུང་།
སོ་པ་བརྟན་མ་བཅུ་གཉིས་ཡོད།
རྒོད་ལྕམ་དཀར་མོའི་མེལ་ཚེ་ཡོད།
དེ་རིང་བདུད་རྒྱལ་བྱང་ལ་ཤོར། །
ལྷ་རྒྱལ་ཐུགས་བློ་འགྱོད་རྒྱུ་མེད། །
རྟ་རྐྱང་བུའི་བང་ལ་ཆད་ལུས་མེད།
རྒྱུག་ཐག་རིང་ན་འབྲོས་ཁ་མྱུར། །
དཔའ་དགྲ་ལྷའི་དཔུང་ལ་ཉམས་རྒུད་མེད།
418



རྒྱང་མི་ཡུལ་འགྲོ་དུས་ཞེ་རྩ་རྒོད། ས་
ལྷ་དཀོན་མཆོག་གསུམ་ལ་བསླུ་བ་མེད། །
བློ་རྩེ་གཅིག་གཏད་ན་ཐུགས་རྗེས་བཟུང་།
སང་བྱེས་འགྲོ་གཅིག་ཞོར་དོན་གོ་གཉིས།
མུ་སྟེགས་མཆོད་གནས་ཨ་མྱེ་དེ། །
བདུད་དབང་ཕྱུག་བསྒྲུབས་ནས་ལོ་དགུ་སོང་།
གསལ་བྱེད་མིག་གིས་མ་བལྟས་ཡོད།
ལོ་ངོ་བཅུ་གཉིས་ལོན་པའི་དུས།
དབང་ཕྱུག་ཁོ་དང་ངོ་བོ་གཅིག་
མིག་བལྟས་པས་འཇིག་རྟེན་སྲེག་ངེས་རེད།
ཞོར་དུ་དམ་ལ་མ་བཞག་ན།
བསྟན་ལ་འཕོ་འཕྱུག་གཏོང་ངེས་ཡིན།
དེ་ཕྱིར་སང་ལ་དོན་གོ་སྒྲུབས།
ཆེ་དྲག་དཔའ་རྟུལ་ཕུ་ནུ་ཚོ། །
ཉམས་པ་བདུད་ཀྱི་ཕུང་རོ་དེ།
མ་ཐོར་ས་ལ་མནན་པ་དགོས།
ཨ་ཁུ་སྒོམ་ཆེན་གདན་འདྲེན་གྱིས། ་
སྒར་གྱི་དངོས་རྫས་མནངས་སུ་ལོངས།
བློ་བདེ་བག་ཡངས་ཕེབས་པར་གྱིས། །
སྒ་སྡེ་ཆོ་སྐྱོངས་བེར་ནག་གིས།
མགྱོགས་པ་གཡུ་བྱ་རྟེའུ་སྔོན་ཆིབས།
གེ་སར་རྒྱལ་དང་སྐུ་མཉམ་ཕེབས།
དགྲ་སྐལ་མི་ཐུལ་བསམ་པ་མེད།
1
-
，
419



བྲོས་རྗེས་མི་ཟིན་ཡོང་དོགས་མེད།
དོ་ནུབ་ལྷ་སྒར་དཀྱིལ་ལ་འགྲོ། །
བློ་བདེ་བག་ཡངས་ཞག་ས་བྱེད།
མྱོས་བྱེད་ལྟོ་བཅུད་རིལ་བུ་དང་།
སྟ་ཆེན་བྲག་རི་ཧབ་གཤོག་གཅིག
ཞགས་པ་ཉི་ཟླ་འཕྲུལ་ཟིན་གཉིས།
ནད་བརྒྱ་སེལ་བའི་སྨན་མཆོག་གསུམ།
དེ་གསུམ་ཅིས་ཀྱང་བརྗེད་རྒྱུ་མེད།།
སང་སྐྱ་རེངས་ཤར་ནས་འགྲོ་རྒྱུ་གྱིས།
ལམ་སྣ་རྐྱང་བུ་ང་ཡིས་བྱེད། །
ཐང་ཆེན་གཅོད་ཅིང་ལ་ཆེན་བརྒལ། །
མགྱོགས་པའི་དགག་མ་མ་ནུས་ན།
ངེད་ལྷ་རྟ་གཉིས་པོ་མིན་རྟགས་གྱིས།
མདའ་དང་གཞུ་རྒྱུད་སྤྲད་འདྲད་དང་།
ལྷ་བདུད་གདོང་འཕྲད་བྱུང་བའི་དུས།
ཅི་མཛད་རྒྱལ་བློན་མ་དགོངས་མེད།
དཔའ་རྩལ་ཅི་འདུག་ལྟད་མོ་ལྟ།
དེ་རིང་ཐུགས་བློ་འགྱོད་རྒྱུ་མེད།
བྱ་བ་ལས་དོན་འགྲུབ་ལེ་ཡིན། །
བདུད་དམག་དགྲ་མཐའ་ཆོད་ལེ་ཡིན།
སང་གི་ལས་དོན་ཨའུ་ཙི།
འདིར་བཞུགས་རྒྱལ་མཆོག་ཐུགས་ལ་ཞོག
ཅེས་གླུ་དེ་ལྟར་མི་སྐད་དུ་གསུངས་པ་དང༌། རྒྱལ་མཆོག་གེ་
420



སར་ཆིབས་ལས་བཞོལ་ནས། ང་སྟེང་གི་མི་ཕོ་ཡིན་ཀྱང་འཕྲལ་དུ་
དོན་མ་རྟོགས་ཁྱེད་འོག་གི་རྟ་ཡི་ཚུལ་ཡིན་ཡང་སངས་རྒྱས་ སྣང་་་་
མཐའི་སྤྲུལ་པ་རྫུ་འཕྲུལ་དང་མངོན་ཤེས་དེ་ཙམ་མངའ་བ་མ་ཤེས་
པས་ནོངས་པ་དང་འགལ་བ་མཐོལ་ལོ་བཤགས། ཕྱིན་ཆད་ཀྱང་བློ་
འདྲི་ཡུལ་རྟ་མཆོག་ཁྱེད་ཡིན་ལུགས་གསུངས་ནས་བྱུག་བྱུག་དང་དབུ་
ཐོད་གཏུགས། དཔའ་རྟུལ་རྣམས་ཀྱང་ཧ་ལས་ཏེ་སངས་རྒྱས་ཀྱི་
སྤྲུལ་པས་ལུང་དོན་མི་སྐད་སྨྲ་བ་ལ་ཡི་རངས་ཏེ་ཕྱག་དང་སྐོར་བ་བྱས་
ཤིང་དབུ་ཐོད་གཏུགས། དེ་ནས་དམ་ཉམས་ཨར་ཇག་གི་དཔུང་སྡེ་
གཅིག་ཀྱང་མེད་པར་ཐལ་བའི་ཕུང་པོ་ལྟར་བྱས་ཏེ་གླིང་དཔུང་དམག་
རྣམས་ ཀྱིས་ སྒར་ གྱི་ དངོས་ ཆས་ ཐམས་ ཅད་ འཐོར་ མེད་ བསྡུས།
ཉམས་པ་སྤུན་གསུམ་གྱི་ཕུང་པོ་གནན་པ་བྱ་རྒྱུའི་དོན་དུ་རྟ་ལ་བཀལ་
ནས་འདྲེན་རྒྱུ་བྱས། གླིང་དམག་རྣམས་ཀྱིས་བདུད་དགྲ་ལས་རྣམ་
པར་རྒྱལ་བའི་རྒྱལ་མཚན་གྱི་ཚུལ་དུ་ཀི་བསྭོ་ལྷ་རྒྱལ་འཐེན་ནས་སྔོན་
དུ་དཔའ་རྟུལ་རྒྱལ་བློན་ཐམས་ཅད་སྒར་དུ་མཚན་མོ་ཚུར་ཕྱག་ཕེབས།
དཔུང་དམག་རྣམས་རིམ་བཞིན་རྗེས་སུ་འབྱོར། ཨ་ཁུ་སྤྱི་དཔོན་
དང་ཁྲོ་ཐུང་སོགས་ལྷན་རྒྱས་ ཤིང་དམག་འགྲོ་བྱེས་སོང་གི་ལོ་རྒྱུས་
གསུང་གླེང་ཞིབ་རྒྱས་གནང་ནས་སྤྲོ་དགར་ལོངས་སྤྱད་ནས་བཞུགས་
པར་གདའོ།
421



ལེའུ་དགུ་པ།
གེ་སར་རྒྱལ་དང་སྒ་སྡེ་རྗེས་འདེད་བྱོན།
གཡུ་རྩེ་རྒྱལ་བློན་བསྒྲལ་ཞིང་བྱང་དུ་ཕེབས།
ཨ་མྱེས་སྒོམ་པ་སྙིང་རྗེའི་མེ་ཡིས་བསྲེགས།
བྱེས་དོན་ལེགས་གྲུབ་གླིང་གི་སྒར་དུ་བྱོན།
ཕྱི་ནངས་སྐྱ་རེངས་མ་ཤར་གོང་ནས་དཔའ་རྟུལ་ནང་གཡོག་
རྣམས་ཀྱིས་གསོལ་ཇ་དྲངས་པ་དང་ཆིབས་སྒ་བསྒྲོན་ཞིང་ཕེབས་པ་ལ་
བཤོལ་མེད་མཛད། བཅུད་ཆེན་ལྟོ་བཅུད་རིལ་བུ། ནད་བརྒྱ་
སེལ་བའི་སྨན་རིལ། ཞགས་ པ་ ཉི་ ཟླ་འཕྲུལ་ ཟིན་ སོགས་ སྐུ་ཆས་
ཡོངས་རྫོགས་ཆད་ལུས་མེད་པར་བསྣམས། སྐུ་ལ་དགྲ་ལྷའི་གོ་་་
མཚོན་བརྗིད་པར་གསོལ་ཞིང་། དཔའ་རྒྱ་ཚ་དང་། འདན་མ།
ཁྲོ་ཐུང་རྣམས་ཞབས་འབྲིང་དུ་འགྲོ་འདོད་ཀྱི་གླུ་ཐུང་རེ་ཡོད་ཀྱང་
ཉོབ་དོགས་ཀྱིས་བཞག རྒྱལ་མཆོག་ནས་དགོས་གལ་ཆེན་དུས་་
ཕྱག་མདའ་བང་ཆེན་དུ་མངག་རྒྱུའི་ཞལ་བཀོད་མཛད་ནས་སྐར་ཆེན་
འོད་མདངས་མངོན་པའི་དུས་ལྷ་ཡི་དབང་པོ་བརྒྱ་བྱིན་ལྷ་མིན་གྱི་
གཡུལ་དུ་ཆས་པ་འདྲ་ཞིག་གིས་ཆིབས་གོང་དུ་ཐོན་པ་དང༌། སྒ་སྡེ་
ཆོས་སྐྱོང་དེ་ཡང་མི་ནག་རལ་ནག་ཉིལ་ལི་གོ་མཚོན་བརྗིད་རྔམ་་་
ཁྲིགས་སེ་གཡུ་བྱ་རྟེའུ་སྔོན་གྱི་གོང་དུ་བུད་པས་གཞིས་ སྡོད་རྣམས་
422



ཀྱིས་ལྷ་བསངས་བཏང་ཞིང་ཕྱག་དང་སྐྱབས་འགྲོ་འུར་དིར་གྱིས་ཕུལ་
བའི་ངང་ལྷ་རྟ་འདོ་རྗེ་དེ་སྤུ་མདོག་པདྨ་རཱ་ག་འབྲུ་གསུམ་སྤུ་ལ་རང་
བྱོན། སྣུམ་འོད་འོད་ཟེར་འཁྱིལ་ལེ། རྔ་རྔོག་ཟི་ར་ཚུབས་སེ་རྐང་
རྗེས་དུང་དཀར་གཡས་འཁྱིལ། འགྲོ་འདོད་སྣ་སྒྲ་དི་རི། མངོན་
མཁྱེན་ཐོགས་མེད་ལག་མཐིལ་དུ་འབྲུ་རྡོག་བཞག་པ་ལྟར་གདོང་ནུབ་
བྱང་གི་ཕྱོགས་སུ་གཏད་ནས་བྱ་འཕུར་བ་ལྟར་ཕེབས། མགྱོགས་པ་
གཡུ་བྱ་རྟེའུ་སྔོན་དེ་ཡང་རླུང་གཤོག་སྤུ་རུ་བཅོ་བརྒྱད་དེ་བྱ་གཤོག་
ཐད་ལ་བཀྲབ་པ་ལྟར་བྱས་ནས་རྐྱང་རྒོད་དང་བང་མཉམ་པའི་ཚུལ་
དུ་ཟི་མའི་ན་གཞུང་བཅོ་བརྒྱད་བརྒལ་ཞིང་ཟི་མའི་ཕྲེད་ལ་དེ་ཆུ་ཚོད་
གཅིག་ལ་བཅད། རྨ་ཨ་འདམ་གྱི་ན་བ་གཞུང་བརྒྱད་ཀྱི་ཐང་དེ་
ཤོག་སྐྱ་བསྒྲིལ་བ་ལྟར་བྱས་ནས་རྨ་རྒྱབ་ཀྱི་མགྲོན་ལམ་བར་མ་མཚོ་ཆེ་
ཆུང་གསུམ་གྱི་འདུས་མདོ་དེར་ཉི་མ་ཤར་བ་དང་མཉམ་པར་ཕེབས་
ཏེ་རྐྱང་སྐྱིད་ཀྱིས་དེར་སྒུག་དགོས་པའི་བརྡ་བསྟན་པས་རྒྱལ་བློན་
གཉིས་ཆིབས་ལས་བཤོལ་ནས་དེར་བསྒུགས་པ་དང་། ལྷ་ཀླུ་གཉན་
དང་རྨ་རྒྱལ་ཟོ་དོར་དགྲ་བླ་ཝེར་མ་ཐམས་ཅད་ཁ་བ་འབབ་པ་ལྟར་
ཕྱོགས་དེར་འདུས། མཚོ་ནང་ནས་ཀླུ་མོ་བྱུང་ནས་ཀླུ་ཡི་འདོད་ཡོན་
ཟས་རིགས་དུ་མས་ལྷ་ཡི་མི་རྟ་བཞི་ལ་སྲིད་ཞུ་བསྙེན་བཀུར་བྱས།
དྲི་བ་དུ་མའི་གླུ་མང་པོ་ཡོད་པ་ཉོབ་དོགས་ཀྱིས་བཞག དེ་ནས་
བདུད་ཀྱི་རྒྱལ་བློན་གཉིས་པོ་བདུད་རྟ་བཞོན་ནས་ཟི་མའི་གནམ་ལ་
བར་མའི་ལ་རྒྱབ། ཟི་ཐང་བྱེ་མའི་གཞུང་དྲུག་བཅད་ནས་ཟི་མ་ལ་
རྒན་གྱི་ལ་རྩར་ས་རུབ་པ་དང་ལྷན་དུ་འབྱོར་བ་དང་གླིང་ལྷས་ཆར་
སྤྲིན་ནག་པོའི་མུན་པས་གཡོག་ནས་ལམ་མ་མཐོང་བར་ལམ་གྱི་ཟུར་
རྡོ་ཕ་ཝང་ཁྲབ་ཁྲོབ་ཀྱི་བར་གསེང་དུ་བསྡད་ནས་ནམ་ཨེ་གསལ་གྱི་རེ་
423



བ་དང་རྗེས་གཅོད་ར་མདའ་ཡོང་དོགས་ཀྱི་བློ་འཚབ་འཚུབ་མི་བདེ་
ཀམ་ཀམ་ངང་མཚན་མོ་དེར་ལུས། ནམ་གསལ་བ་དང་ར་མདའ་མ་
བྱུང་བས་ཅུང་བློ་བདེ་བའི་ངང་ལ་རྒན་བརྒལ་ནས་ཕར་ནང་ཟི་མའི་
ཟུར་སྡེ་ཤོག་ཡན་མ་ཟེར་བའི་འབྲོག་དུད་ཀྱི་རུ་སྣེ་ཟིན་ནས་བདུད་ཀྱི་
རྒྱལ་བློན་གཉིས་གྲོས་མ་བྱས་བློ་མཉམ་སྟེ་རུ་དཀྱིལ་དུ་བབས་ནས་
བཟའ་བཅའ་ཁྱེར་ཤོག་ཟེར་ནས་འབོད་བརྡ་སྤྲད་པས་རུ་འབྲོག་གི་མི་
ཐམས་ཅད་མི་ཡི་རྔམ་འཇིགས་ལ་ཞེད་དེ་སུ་ཡིན་མ་ཤེས་ཀྱང་འཚོ་
ཟས་ཤ་མར་ཁྱེར་བས་བདུད་ཀྱི་རྒྱལ་བློན་གཉིས་ནས་རྟ་ཡི་ཕྱི་ཤ་ལ་
བཀལ་ཏེ་ཟི་ཆུ་བཅད་ནས་རྨ་ཨཱ་དམ་གྱི་ཡུལ་ཆུ་ཡན་འདེད་བྱས་ནས་
ན་གཞུང་བརྒྱུད་དེ་ཧབ་ཀྱིས་བཅད་དེ་ཐང་མགོར་འཚོ་ཟས་དེ་ཟོས་
པ་དང་། སྟོང་བདུད་ནས་རྟ་རྗེས་ཨེ་འདྲ་བསམས་ནས་བློ་ཐེ་མ་
ཚོམ་དུ་གཡུ་རྩེ་རྒྱལ་པོའི་བློ་གྲི་ངར་མ་དེ་ཁོས་བཏགས། དགྲ་སུ་ལ་
ཐུག་ཀྱང་ཕྱི་བྲོས་དང་མགོ་འབུལ་མི་བྱེད་རྒྱུའི་ཁ་དན་མནའ་སྐྱེལ་
བྱས་ཏེ་རྟ་ཐོག་ཏུ་བུད་ནས་མཚོ་ཆེན་གྱི་ཡང་གོང་། འོ་མཚོ་དཀར་
མོའི་མར་འོག སྦལ་འདྲ་མཚོ་ཡི་འགྲམ་དེར་སླེབས་པ་དང་རྐྱང་
སྐྱིད་ནས་བྱ་ར་བྱེད་ཅིང་ལག་བྲོ་སར་བརྡབས་པས་དགྲ་བོ་སླེབས་
ཡོད་པ་མཁྱེན་པ་ན་སྒ་སྡེས་སྔགས་བཏབ་ནས་དགྲ་བོ་བྲོས་སུ་མི་ཐར་
བའི་རྒྱས་བཏབ། ཆིབས་གོང་དུ་ཐོན་ནས་ཡར་བསུ་མ་འདྲ་ཞིག་
མཛད་ནས་ཕེབས་པས་འོ་མཚོ་དཀར་མོའི་མར་གཤམ་མཚོ་རྔ་ཆུ་ཡི་
ཁུག་སོ་དེར་མདའ་ལྟོང་སྤྲད་པ་ལྟར་འཕྲད་པས་བདུད་ཀྱི་རྒྱལ་བློན་
གྱི་ བསམ་ པ་ལ། གླིང་སྡུག་ཇོ་རུའི་ དགག་ མ་ ཡིན་ པ་ ཐག་ཆོད།
ལས་ བཟང་ ངན་ ཅི་ ལ་ ཐུག་ ཀྱང་ དགྲ་ ལན་ སྤྲོད་ བསམ་ པ་ དང་།
མཐོང་སྣང་དུ་མི་རྟ་དཀར་པོ་དང་དམར་པོ་སྔོན་པོ་ནག་པོ་དུ་མས་
424



ཐང་དེ་ཁེངས་པ་མཐོང་ཡང་ཕྱི་ཆད་མེད་པར་ཤར་གྱིས་ཡོང་བ་དང་།
འབྲུ་སྒ་སྡེ་ཆོས་སྐྱོང་བེ་ནག་དེ་ཟིལ་རྔམ་བརྗིད་པའི་དཔའ་རྩལ་ལ་ཕོ་
མོ་འབྲོང་གཡག་འགྱིང་འདྲ་དགྲ་འཆི་བདག་ཡིན་ཀྱང་འབྲོས་ཐུང་
དགོས་ལེ་ཞིག་བྱས་ནས་ཁྲ་རིང་མདུང་གི་སོ་བྱུང་ནས་ཀི་བསོའི་སྒྲ་
དང་བཅས་ཉེ་བར་བཅར་ནས་གྱི་གླུ་འདི་ལྟར་བླངས་སོ།
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད། །
ཐ་ལ་གླུ་ཡི་ལེན་ལུགས་རེད།
ལ་ལ་ངག་གི་འགུགས་ལུགས་རེད།
དབྱིངས་ཆེ་མཆོག་ཧེ་རུ་ཀ་དཔལ་ལ།
གསོལ་བ་འདེབས་སོ་རྒྱབ་རྟེན་མཛོད།
གནོན་བྱེད་དམ་ཉམས་རྡུལ་དུ་རློགས།
བསིལ་བ་ཚལ་གྱི་དུར་ཁྲོད་ནས།
དཔལ་ལྡན་མགོན་པོའི་ལྷ་ཚོགས་མཁྱེན།
དེ་རིང་དགྲ་རྒོད་ཆམ་ལ་ཕོབ།
ཤ་ཁྲག་གཏང་རག་ཚོགས་སུ་འབུལ།
བསྟན་པ་རིན་ཆེན་དགུང་ལ་བསྟོད།
སྐྱེ་འགྲོ་བདེ་དང་ལྡན་པར་ཤོག
ས་འདི་ས་ངོ་ཨེ་ཤེས་དོ།
ས་འདི་ས་ངོ་མ་ཤེས་ན།
རི་དཀར་པོ་དུང་སེང་མཆོང་འདྲ་འདི།
ཤར་གྱི་རྨ་རྒྱལ་སྤོམ་ར་རེད། །
མདུན་དཀར་པོ་ལེབ་ཤོག་བཅོ་བརྒྱད་དེ།
425



ཁྲ་མོ་གླིང་ལ་བསྟན་ལེ་རེད། །
གླིང་གི་ཟོ་དོར་མཆོད་ལྷ་རེད།
རྒྱབ་ནག་པོའི་གདོང་ཟུར་བཅོ་བརྒྱད་དེ།
ནག་པོ་བདུད་ལ་བསྟན་ལེ་རེད།
དེ་ཕྱིར་བདུད་ཀྱི་ཁ་གནོན་རེད།
རི་མཐའ་མཚོ་ཡིས་བསྐོར་ལེ་རེད།
མཚོ་མཐའ་མེ་ཏོག་རྭ་བ་རེད། །
ལོངས་སྤྱོད་ཆེ་དོན་དེ་ནས་བྱུང༌།
རྨ་ཨ་དོམ་ན་བ་གཞུང་བརྒྱུད་གོང་།
མཚོ་ཆེ་ཆུང་ཆགས་པའི་ཟུར་འགྲམ་རེད།
ང་འདྲ་ང་ངོ་ཨེ་ཤེས་དོ།
ང་འདྲ་ང་ངོ་མ་ཤེས་ན། །
རྨ་ཁམས་གླིང་གི་ས་ཆ་ནས།
ས་པ་ས་ལ་ཤར་ནུབ་ཡོད། །
སྒ་འབྲུ་ཟི་མའི་ཁྲི་སྡེ་ཆགས།
ས་ཕ་མི་ཁྲི་རྟ་འབུམ་ཟེར། །
ཁྲི་སྡེ་ཆགས་པའི་གཞི་དཀྱིལ་ལ།
མཁར་མི་འགྱུར་འབྲུ་ཡི་རབ་མཁར་ནས།
འབྲུ་སྒ་སྡེ་ཆོས་སྐྱོང་བེར་ནག་ཟེར།
མགོན་པོ་བེར་ནག་སྤྲུལ་པ་ཡིན།
གེ་སར་སྐྱེས་བུའི་སྐུ་སྲུང་ཡིན།
སྡང་བ་དགྲ་ཡི་ཁ་གནོན་ཡིན།
ཤར་གླིང་རྒྱལ་བའི་དཀྱིལ་འཁོར་ནས།
༔
426



ང་རང་ཆོས་སྐྱོང་གྲལ་གནས་ཡིན།་་་་་
དེ་ཚོ་ཡིན་ལུགས་འདྲ་མ་རེད། ་་་
འདིར་བྱོན་པ་གེ་སར་རྒྱལ་པོ་རེད།
དད་ན་བླ་མ་སངས་རྒྱས་རེད།།
ཁམས་གསུམ་ཆོས་ལ་འགོད་མི་རེད།
མ་ཤེས་བདུད་ཀྱི་ཁ་གནོན་ལ། །
ཀླུ་བཙན་ཐོད་མདའ་སྤྲོད་མི་རེད། །
ཧོར་གུར་དཀར་གཉའ་སྒ་གཏོད་མི་རེད།
ས་ཐམ་སྙིང་མདའ་སྤྱོད་མི་རེད།
བདུད་ནག་ཆམ་ལ་འབེབས་མི་རེད། །
འཛམ་གླིང་མངའ་དབང་སྒྱུར་མི་རེད།
རྫོང་གཏེར་བཅོ་བརྒྱུད་འབེབས་མི་རེད།
དབུ་ནག་བཞག་པ་བྱེད་མི་ཡིན།
སྟོང་བདུད་ལན་མེད་གླུ་ལ་ཉོན།
ཁྲ་མོ་གླི་དང་ཨ་སྔོན་གནམ། །
གནམ་ཨ་སྔོན་མེད་ཞབས་གང་ན་འགྲོ།
དཔུང་གླིང་དཀར་མེད་ས་ག་ན་བྲོས།
ཁྱོད་ཁ་སང་བྲོས་པས་ཐར་བསམ་སྟེ།
དེ་རིང་འགྲོ་ས་ག་ན་ཡོད། །
གླིང་གི་རྒྱལ་བློན་རྣམ་གཉིས་དེ།
རླུང་བསེར་བུ་བཞིན་དུ་འཚུབ་ནས་ཡོང་།
གཤིན་རྗེའི་དགག་མ་བྱས་ནས་ཡོད།
ཉི་མའི་འཁོར་འདས་རྫོགས་ལེ་རེད།
427



གྲིབ་སོ་སྨག་དང་ཉེ་ལེ་རེད། །
བདེ་སྐྱིད་ཕ་ཡུལ་ཤོར་ལེ་རེད།
ཤི་བར་དོའི་གནས་ལ་ཉེ་ལེ་རེད།
ཉེ་ལེ་མ་ཚད་སླེབས་ལེ་རེད།
གཅིག་དེ་སྔོན་གྱི་སྨོན་ལམ་རེད།
གཉིས་དེ་རང་གིས་བསྒྲུབས་ལེ་རེད།
གསུམ་དེ་ལས་ཀྱི་འབྲས་བུ་རེད།
བྱས་པ་རང་ཐོག་སྨིན་ལེ་རེད།།
ཝ་བྲོས་བྱས་པས་ཅི་ལ་ཕན།།
སྐྲག་ན་གླིང་རྗེ་གེ་སར་ལ། །
འཁོར་གསུམ་ཕུལ་ནས་སྐྱབས་གནས་ཞུས།
འདི་ཕྱི་འདོད་ན་དང་ལེན་གྱིས། །
གནའ་མི་བོད་ཀྱི་གཏམ་དཔེ་ལ། །
ཡི་ག་ཡོད་ཚེ་ཆུ་ཐང་འཐུང་།
ཁ་ཟས་སྐམ་ཆད་དུས་འགྱོད་རྒྱུ་མེད།
སྐྱིད་འདོད་དཔོན་ལ་སྐྱབས་གནས་ཞུས།
བུ་ཁྲིམས་ལ་ཐུག་དུས་འགྱོད་རྒྱུ་མེད། །
རིག་པ་ཡོད་ཚེ་བླ་མ་སྒོམས།
ཤི་དམྱལ་བར་ལྷུང་དུས་འགྱོད་རྒྱུ་མེད།
ཟེར་ཡང་ཟེར་ལ་བདེན་ཡང་བདེན།
དཀར་ནག་ལམ་གྱི་འདུས་མདོ་རེད། །
ཡག་ཉེས་མཐེབ་གང་ས་མཚམས་རེད།
ཤི་གསོན་གཉིས་ཀྱི་ས་མཚམས་རེད།
428



དེ་ཨེ་རེད་བློ་ལ་སྐོར་རྫོགས་གྱིས།
མིན་གཅིག་དཔའ་རྒོད་ངར་འདོད་ན།
མདུང་མོ་དུག་ལྕེ་ངར་མ་འདི།
མགོན་པོ་ནག་པོའི་རྟེན་མདུང་ཡིན།
བཤད་པ་མང་སྟེ་ལག་ལེན་མྱུར།
ཅི་དགའ་ཁྱོད་གཉིས་བློ་དང་བསྟུན།
གླུ་གོ་ན་ཨ་ལ་ཡ་ལན་སྤྲོད། ་
མ་གོ་སྙིང་གི་འཛེར་རུ་གྱིས།
ཁྱོད་ཚོའི་ཡིད་ལ་དེ་ལྟར་ཞོག
ཅེས་གླུ་དེ་ལྟར་བླངས་པས་བདུད་ཀྱི་རྒྱལ་བློན་གཉིས་པོ་དམ་
སྲི་དངོས་ཡིན་པས་ལས་དབང་དྲག་པོའི་སྟབས་ཀྱིས་གླུ་དེ་ཐོས་པས་
ཞེ་སྡང་གི་མེ་ཆེན་འབར། ཁྱད་པར་དུ་སྟོང་བདུད་ལན་མེད་དེ་
ཡིས་མདུང་ཕྱུང་སྟེ་སྒ་སྡེའི་ཐད་དུ་བྱུང་ནས་མི་འཇིགས་པའི་ཉམས་
དང་བཅས་ན་རེ། ཁྱོད་གླིང་སྡུག་ཝ་མོ་དཔོན་བློན་གཉིས། ངར་
མདོག་སྟག་མོའི་ངར་སྒྲ་དེ། ཟེར་ནས་ཚིག་གིས་ཐ་མ་རུ་ གླུ་འདི་
ལྟར་བླངས་པར་གདའོ། །
གླུ་ལེན་ཨ་ལུ་ཐ་ལུ་རེད།
ཐ་ལུ་འོ་ན་ལ་ལུ་རེད།
ལ་ལུ་ངག་གི་འགུགས་ལུགས་རེད།
མུན་པ་ནག་པོའི་ས་གཞི་ནས། -
ཤ་ཡི་རི་བོ་བརྩིགས་ས་ནས། །
ཁྲག་གི་རྒྱ་མཚོ་འཁྱིལ་ས་ནས།
དབུགས་རླངས་ན་བུན་འཐུལ་ས་ནས།
429



བདུད་རྒྱལ་ཁྱབ་པ་ལག་རིང་ལ།
ནད་བདག་སྲོག་བདག་འབུམ་གྱིས་བསྐོར།
ཨ་བུས་འབོད་དོ་ལ་མོ་བྱོན། །
དགྲ་རྒོད་ཆམ་ལ་འབེབས་རོགས་གྱིས།
ས་འདིའི་ལོ་རྒྱུས་ངེད་ལ་མེད།
དེ་རིང་རྐང་མཐིལ་བཅག་པའི་ས།
ཕོ་རྒོད་སྟག་ངར་གཟིག་ངར་ལ།
ཡང་རྒོད་དབྱེ་ཐང་ཕྱེ་ས་རེད། །
ང་འདྲ་ང་ངོ་མ་ཤེས་ན།
མིང་ཅི་མ་ཡིན་ལ་མི་འབོད་རྒྱུ།
ནག་པོ་བདུད་ཀྱི་བརྫུས་བུ་ལ།
ཡ་མེད་སྟོང་བདུད་ལན་མེད་རེད། །
ཕོ་ལོ་བཅུ་གསུམ་གོང་ཐོག་ནས།
ཤར་ཧ་ཁང་ཡུལ་ལ་དགྲ་ཇག་སོང་།
གོས་སྔོན་སྐྱ་ཅན་ལ་ཆིག་སྟོང་བསད།
མཁར་གསེར་བད་ཅན་ལ་གཅིག་བརྒྱ་བཤིག །
དྲེའུ་ཐོད་དར་ཅན་ལ་ལྔ་བརྒྱ་བླངས།
བུ་ང་ལ་ལན་མེད་དེ་ནས་ཐོགས།
དགྲ་བསད་བསད་སྐྲ་ཡི་ཉག་མའི་གྲངས།
ཆོས་སྒོམ་གྲའི་བན་ལ་སུམ་བརྒྱ་བསད།
གོས་དམར་པོ་མཐོང་དུས་ཞེ་སྤྲོ་ལང༌།
ད་རུང་བློ་སེམས་མ་ཁེངས་ཡོད།
དངོས་ཡོད་མ་སྲིང་ལྷན་དུ་སོང་།
430



འཛམ་གླིང་ཉུལ་ཞིང་བླ་ཚེ་འཕྲོག
བྱས་བྱས་བསྒྲུང་ཚོད་མི་ཟིན་སྟེ།
ད་རུང་མི་བྱེད་ཞེ་ལ་མེད། །
དེ་ཚོ་གཏམ་གྱི་གླུ་ཞོར་རེད།
ཉོན་དང་གླིང་སྡུག་རྒྱལ་བློན་གཉིས།
ཐུབ་བསམ་ཡོད་ཀྱང་ཐུབ་ལེ་མིན། །
དཔེར་ན་འདྲ་མ་ཨེ་འདྲ་གདའ། །
གངས་དཀར་ཡག་ཉི་མས་བཞུས་ཞན་འདྲ།
སེང་དཀར་མོའི་གཡུ་རལ་མ་ཉམས་ཡོད།
གངས་དཀར་ཡག་རི་ལ་རི་མཐུད་ཡིན།
སེང་དཀར་མོ་གར་སོང་རང་ཁྱིམ་རེད། །
ནགས་ཙན་དན་མེ་ཡིས་བསྲེགས་ཞན་འདྲ།
སྟག་མོའི་འཛོམ་དྲུག་མ་ཉམས་ཡོད། །
ནགས་ཙན་དན་རི་ལ་རི་མཐུད་ཡོད།
སྟག་དམར་ཡག་གར་སོང་ཕ་ཡུལ་རེད།།
ཆབ་ཀོ་མཚོ་ཉི་མས་གདུང་ཞན་འདྲ།
ཉ་གསེར་མིག་གསེར་བཤོག་མ་ཉམས་ཡོད།
མདའ་གཙང་ཆབ་ཆུ་ལ་ཆུ་མཐུད་ཡིན།
ཉ་གསེར་མིག་གར་སོང་ཕ་ཡུལ་རེད།
དཔུང་བུ་རྟ་ཇག་ལ་ཤོར་ཞན་འདྲ། །
རྗེ་རྒྱལ་པོའི་སྐུ་འཚོ་བདེ་མོ་ཡིན།
བདུད་རྒྱལ་ཁབ་གཅིག་ལ་གཅིག་མཐུད་ཡིན།
རྗེ་རྒྱལ་པོ་གར་ཕེབས་གདན་ས་རེད།
431



གཏམ་དངོས་གནས་ཚིག་གི་རྒྱན་ཆ་རེད།
ཚིག་སྦ་གསང་མེད་ན་དེ་བས་བཟང་།
དཔའ་ཐོད་གཏུག་དཔའ་བོའི་གཏམ་སྙན་བཟང་།
དགོས་དཔའ་མཉམ་ཤི་ན་དེ་བས་བཟང་།
ཨ་མཚར་པོ་ཡེ་ཤེས་གླིང་གི་བློན།
གཡང་དཀར་ལུག་གུ་སྤྱང་ཀིས་ཁྱེར།
བུ་ཟོས་པས་མི་ཚིམ་དུ་ཅོ་འདེབས། །
ཤ་ཕོ་ཆེན་དུང་རྭ་རྔོན་པས་བླངས། །
དེས་མི་ཚད་ཀི་བསྲོས་ལུང་ཐང་བཀང་། །
མདའ་རྒྱུ་ཞིང་ལོ་ཏོག་སེར་བས་བརྡུངས་།
དེས་མི་ཚད་འབྲུག་སྒྲས་བར་སྣང་ཁེངས།
སྤུན་འགྲན་མེད་གླིང་སྡུག་བློན་གྱིས་བསྒྲུངས།
སྙིང་དེ་ཡིས་མི་ཚིམ་ད་རུང་ངར། །
གཏམ་བརྙས་པ་གླུ་ཡི་མཚར་ཞད་ལ།
ཕུང་འདྲེ་གླིང་གི་རྒྱལ་བློན་ལ།
སྐྱབས་ཞུས་གསོན་པས་ཤི་བ་དགའ།
ཤི་དམྱལ་བ་ཟེར་ལེ་ཡོད་དོགས་མེད།
ཡོད་ན་འདིར་འདུག་ལྟད་མོ་སྟོན།
དཔུང་ཁྱོད་ལ་ཡོད་ན་ང་ལ་ཡོད།།
ཚོང་དང་ཉེ་སྡེབ་བྱ་ལེ་མིན། །
ཨ་མའི་བུ་གཅེས་འདྲ་འདྲ་ཡིན། -
མདུང་ཁྱོད་ལ་ཡོད་ན་ང་ལ་ཡོད། །
མདུང་རྣོ་ཆེན་བཤད་ན་འདྲ་འདྲ་ཡིན།
ན
8
432



phia
འཕྲུལ་མདུང་འཕུལ་ན་སུ་མཁས་ཡིན།
གླུ་མང་དུ་མི་ལེན་རྣ་བ་ཚ།
བློན་ངེད་གཉིས་ཡང་རྒོད་སུ་རེད་ལྟ།
ད་མཆོངས་ཤོག་གླིང་སྡུག་སྒ་སྡེ་བུ།
གདོང་ཐུག་དུས་ཕྱི་བྲོས་མ་ཤོར་དགོས།
ཁྱོད་ཅག་ཡིད་ལ་དེ་ལྟར་ཞོག །
ཅེས་གླུ་མཇུག་རྫོགས་མ་ཐག་ སྟོང་བདུད་རླུང་སྦུད་པ་ལྟར་་་་
མཆོངས་ནས་སྒ་སྡེ་ལ་མདུང་ལན་གསུམ་འཕུལ་བ་ན་སྲུང་བས་བརྟན་
ཅིང་མཚོན་གྱིས་མ་ཚུགས་རུང་ཤེད་ཤུགས་ཆེ་སྟབས་ལིང་ལིང་གིས་མི་
རྟ་ཕྲལ་ལ་ཁད་པ་དང་གཟི་ཐོམ་ཐོམ་བྱུང་། སྒ་སྡེ་ནས་ལྷའི་གསལ་
སྣང་བརྟན་པོའི་ངང་མདུང་དེ་ ཤུགས་བསྐྱེད་ནས་བསྣུན་པས་ སོག་
རྒྱབ་གཡས་ནས་མདུན་གཡོན་དུ་བུད་ནས་ཉམས་པ་བདུད་ཀྱི་བུ་དེ་
ཨམ་གཙིགས་ ཐམ་ ཐམ་ངང་ཤིང་རྒན་འགྱེལ་བ་ལྟར་ རྟ་ ཐོག་ནས་
ལྷུངས་ཏེ་ཐུལ་ལོ། དེའི་ དུས་ སུ་འགྲོ་བ་ཡོངས་ཀྱི་སྐྱབས་གནས།
སེམས་ཅན་ཀུན་གྱི་ཕ་མ་གླིང་རྗེ་གེ་སར་རྒྱལ་པོ་ཁོང་དང་གཡུ་རྩེ་རྒྱལ་
པོ་གཉིས་ཉེ་བར་འཕྲད་པ་དང་། བདུད་རྒྱལ་དེས་གེ་སར་ཡིན་པ་
ཤེས་ནས་ཞེ་སྡང་མི་བཟོད་པའི་ངང་ནས་ གླུ་ལེན་ཁོམ་མེད་པར་་་་
མདའ་གསུམ་སྤྲིངས་བྱུང་བས་སྐུ་ཡི་ཟུར་ཕྱོགས་ནས་སར་ལྷུང་བ་ལས་
བྱམས་དང་སྙིང་རྗེ་ལྡན་པའི་སྐུ་ལ་ཉོན་མོངས་ཞེ་སྡང་འབར་བའི་
དུག་མདའ་མ་ཐེབས། ཡང་ཁོས་སྟག་དོང་ནས་དགའ་རབ་བདུད་
ཀྱི་བླ་མདའ་ལྕགས་མདའ་འུག་སྒྲོ་མ་དེ་བཏོན་ནས་གཞུ་ སྟེང་དུ་་་
བཞག་སྟེ་གླུ་ཐུང་འདི་བླངས་སོ།
གླུ་ལེན་ཨ་ལུ་ཐ་ལུ་རེད།
433



ཐ་ལུ་འུ་ན་ལ་མོ་རེད།
གླུ་འོ་ན་ཟེར་བ་རང་གླུ་རེད། །
ཐ་ལུ་ལྷ་ལ་འབོད་ས་རེད།
ནམ་མཁའ་སྤྲིན་གྱི་གུར་ཁང་ནས།
བདུད་རྒྱལ་གུ་ལང་དབང་ཕྱུག་ལྷ།
བདུད་ལྷ་བྱེ་བ་འབུམ་གྱིས་བསྐོར།
ད་རེས་དཔུང་ལ་ལ་མོ་བྱོན།
མྱེས་རབས་ཕ་དང་རང་རེ་གསུམ།
ཤ་ཁྲག་ཕུད་ཟས་ཁྱོད་ལ་མཆོད།
བློ་སེམས་སྐྱབས་བཅོལ་ཞུས་ལེ་ཡིན།
དེ་རིང་ཡོད་ན་དེ་ཡོད་ཡིན།
དེ་རིང་མེད་ན་དེ་མེད་རེད།
ས་འདི་ས་ངོ་མ་ཤེས་ན།
ཟི་ཧོར་གླིང་གི་ས་མཚམས་ལ།
རྨ་ཨ་འདམ་ན་བ་གཞུང་བརྒྱད་ཟེར།
མགྲོན་པོའི་ཇ་ལམ་བར་མ་ཟེར།
ཇ་འུ་ཟི་ནག་པོ་རྒྱ་ནས་འདྲེན།
སྟོད་ལ་དྭག་མངའ་རིས་འགྲོ་ལམ་རེད།
ང་འདྲ་རྒྱལ་པོ་གཡུ་རྩེ་རེད། །
བདུད་ཆེན་བཞི་ཡི་ནང་གྲས་རེད།
དཔའ་རྩལ་ཅན་གྱི་བུ་རྒྱུད་ཡིན། །
ཁྲ་མོ་གླིང་གི་སྒོས་དགྲ་ཡིན། །
སངས་རྒྱས་ཆོས་ཀྱི་བསྟན་དགྲ་ཡིན།
434



ཡིན་ཏེ་བློ་སེམས་མ་ཁེངས་ཡོད།
ཤ་ཕ་གླིང་གི་རྒྱལ་པོ་ཁྱོད།
སྣང་ཆུང་རང་སྣང་ཆེ་ལུགས་ལ།
ཕོ་གསར་ཆག་སྒོས་དེད་ལེ་ཨང་།
རྟ་གསར་རྒྱུག་འདོད་མ་ལོ་གདའ།
མནའ་མི་བོད་ཀྱི་གཏམ་དཔེ་ལ།
ཟ་ཆེ་ན་མར་དཀར་མཆིན་ཁ་ན།
མཆོང་ཆེ་ན་སྟག་མོ་སྐེད་པ་འབུད།
གྲགས་ཆེ་ན་གཡུ་འབྲུག་མཚོ་ལ་ལྷུང༌།
ཟིལ་ཆེ་ན་ཉི་ཟླ་གཟའ་ཡིས་སྒྲིབ། །
ཟེར་ཡང་ཟེར་ལ་བདེན་ཡང་བདེན།
རྟ་གསར་རྒྱུག་འདོད་ཆེ་རྒྱུ་དེ། །
རྐང་རྭ་བཞི་རྡོ་ལ་རྒྱུག་ལྟས་རེད།
ཕོ་གསར་དཔའ་མདོག་ཆེ་རྒྱུ་དེ།
སྲོག་ལུས་དགྲ་ལ་ཤོར་ལྟས་རེད།
ཨེ་མ་མཚར་གྱི་ཆེ་བ་ལ། །
བློ་སྐོར་རྫོགས་བྱས་ན་ཞེ་སེམས་འཁྲུག
ཁྱོད་སྐྱེས་ནས་ཉི་མ་ད་བར་དུ།
བདུད་རྒྱལ་སྟོབས་ལྡན་ནག་པོ་གཅིག
ཟི་མའི་སྟག་ཞལ་རྒྱལ་པོ་གཉིས།
ཕོ་བདུད་ཡོངས་ཀྱི་བཙན་དང་གསུམ།
མོ་བདུད་ཡོངས་ཀྱི་གླུ་སྐེ་བཞི།
མི་མིན་བུ་མོ་སྤུན་གསུམ་ལྔ།
435



ཆུ་འདྲེ་ཉ་མགོ་ཅན་དང་དྲུག །
ཕུང་བདུད་ཀོང་བདུད་སྤུན་མཆེད་དགུ།
ད་རེས་ངེད་ཀྱི་མིང་སྲིང་བཅས།
བརླག་བརླག་བསད་བསད་བསྒྲངས་ཚོད་མེད།
བདུད་སྡེའི་ཤ་ཕ་ལག་དམར་ཁྱོད།།
མེད་ན་བདུད་སྡེ་འདུག་ཆུས་བདེ།
བློ་དཀར་ནང་མེ་དགྲ་ལ་སྒྱུར། །
ད་རེས་སྙིང་མདའ་སྤྲོད་རྒྱུ་ཡིན། །
གཞུ་སྟེང་བཞག་པའི་མདའ་མོ་འདི།།
སྟག་དོང་མདའ་ཡི་སྲུང་བ་ཡིན།
དགའ་རབ་བདུད་ཀྱི་བླ་མདའ་ཡིན།
ལྕགས་མདའ་སྲིན་བྱའི་སྒྲོ་ཅན་འདི།
འཕངས་ན་རི་རབ་ཆེ་ཡང་གཏོར། །
འབེན་ཉི་ཟླ་བཞག་ན་ཐང་ལ་ལྷུང་།
མདའ་འདི་འདྲའི་ལོ་རྒྱུས་བཤད་ཚོད་མེད།།
ཁྱོད་དངོས་ཡོད་ཡིན་ན་ཐར་བསམ་མེད། །
འཇའ་དངོས་མེད་འདྲ་ན་རྒྱལ་རྟགས་རེད།
གླུ་གོ་ན་སྙིང་གི་དཀྱིལ་ལ་ཞོག
” མ་གོ་གླུ་ལ་འབྲས་བུ་མེད། །
ཅེས་ཟེར་ནས་མདའ་དེ་ཤུགས་བསྐྱེད་དེ་སྤྲིངས་བྱུང་བས་དུག་
གི་རླངས་པ་ཆིལ་ལེ་ཤུགས་ཀྱི་འུར་སྒྲ་དི་རི་བདུད་མདའ་མེ་སྟག་་
ཚུབས་སེ་བྱུང་བ་ན་ལྷ་ཆེན་ཚངས་པ་དཀར་པོས་གསེར་ཕུབ་མདའ་
རྩེར་གཏད་ནས་བཞུགས་པས་སྐུ་རྗེའི་ཕྱོགས་ཙམ་ལ་མ་ཉེ་བར་མཚོར་
436



ཐེབས་པས་དུག་གིས་མཚོ་མེར་བ་ཞིག་དང་། དུག་རླངས་ཀྱི་སྟོབས་
ཀྱིས་ཉི་མ་དམར་མདོག་སྣང་བ་ཞིག་བྱུང༌། དེ་ནས་སྐུ་རྗེ་ཁོང་གི་
དགོངས་པ་ལ། ཞི་བས་ཆོས་ཀྱི་བདེན་འབྲས་བཤད་ན་ཁོས་ཉན་
པའི་ཕྱོགས་ཙམ་ཡང་མི་འདུག དེ་བས་མངོན་སྤྱོད་ཀྱིས་བསྒྲལ་
ནས་བསྔོ་སྨོན་རྒྱས་འདེབས་དང་འཕོ་བའི་མཚམས་སྦྱར་དགོངས་
ནས། ཐུགས་སྙིང་རྗེའི་ངང་ཁྲོས་པའི་སྐུར་བཞེངས་ནས་མི་སྨུག་
གཡུ་ཡི་སྨིན་མ། དགྲ་ལྷའི་མེ་སྟག་ ཐར་རེ། ཝེར་མའི་ཟིར་ར་
ཚུབས་སེ། སྤྱན་མིག་ལ་ཁའི་སྐར་རྒྱན་དེ་དམར་མོ་ཁྲག་གིས་གཡོས་
ནས་གཞུ་མོ་རྭ་རྒོད་འཁྱིལ་ཅན་དུ་མདའ་མོ་ལྕགས་ནག་འཕུར་བབས་
ཤེས་པ་དེ་ཕྱག་མཐེབ་ཀྱིས་ལྟོང་སྤྲད་ནས་ཁྱོད་ཉོན་མོངས་བདུད་རྒྱལ་
གཡུ་རལ་ཅན། ཤི་དེ་ཙམ་མ་བྲེལ་སླེབས་ལེ་རེད། བར་དོ་འགྲིམ་
ཉིན་ཕན་པའི་ཚིག ང་གེ་སར་གླུ་ལ་ཚུར་ཉོན་དང་། གཏམ་དོན་
ཆེན་རྡོ་ག་འདི་ལྟར་ཡོད། གསུངས་ནས་དགྲ་བླའི་དཔའ་གླུ་ངར་སྒྲ་
འདི་ལྟར་བསྩལ་ཏོ། །
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད། །
ལ་ལ་གླུ་ཡི་ལེན་ལུགས་རེད།
གནས་རྔ་ཡབ་ཟངས་མདོག་དཔལ་རི་ནས།
རྒྱལ་བ་ཀུན་འདུས་པདྨ་འབྱུང་། །
བོད་ཡུལ་གདུལ་བྱ་སྐྱོང་བའི་དུས།
སྡེ་ལྔ་མཚན་བརྒྱད་རྣམ་འཕྲུལ་སྟོན།
ངོ་བོ་གཅིག་པོ་པདྨ་འབྱུང་།
437



གསོལ་བ་འདེབས་སོ་ཐུགས་རྗེས་གཟིགས།
འབྲེལ་ཚད་དོན་དང་ལྡན་པར་ཤོག
ལྷ་ཀླུ་གཉན་གསུམ་དགྲ་ལྷའི་ཚོགས།
ཝེར་མ་ཟོ་དོར་ལས་ལ་འདུས།
བསྟན་དགྲ་སྒྲོལ་ལ་སྙིང་ཁྲག་བཞེས།
དཀར་ཕྱོགས་བསྟན་པ་དགུང་ལ་བསྟོད།
ས་འདི་ཟོ་དོར་རྨ་རྒྱལ་ས། །
སྡར་མས་བྲོས་ལམ་འཚོལ་ས་རེད།
དཔའ་བོས་དགག་ར་རྒྱག་ས་རེད། །
རྟ་ཕོའི་བགྲོས་གོམ་གཤིབ་ས་རེད།
མ་མགྱོགས་སྒ་ཆད་ཡོང་ས་རེད།
ལྷ་བདུད་དཔའ་རྩལ་འགྲན་ས་རེད། །
བདུད་རྒྱལ་གསོད་སའི་བཤས་ར་རེད།
ང་འདྲ་གླིང་རྗེ་གེ་སར་ཟེར།
ཕོ་ལོ་བཅུ་གསུམ་གོང་ཐོག་ཡིན།།
ཁྱེད་རང་ཟེར་བ་དེ་རང་ཡིན།
དཔའ་དང་རྩལ་དྲུག་ལུས་ལ་ཚང་།
བདུད་རྒྱལ་མིང་ཐོགས་བཅོ་བརྒྱད་བསད། །
སྨོན་ལོག་ཙི་ཙི་གྲངས་མེད་བསད།
ཉམས་པའི་བླ་གནས་ཆམ་ལ་ཕབ།
ཚད་བཞག་གླེང་ཚོད་ཡོད་ས་མེད། །
རྒྱ་དཀར་ནག་སྙན་པས་རྒྱབ་ལེ་ཡིན།
ཁ་སྔོན་ཁ་ཡི་ཟླ་བ་ལ།།
438



རྨ་ཁམས་གླིང་རྒྱལ་བསྐོས་ལེ་རེད།
ཉམས་པའི་བདུད་དང་འཕྲད་ལེ་རེད།
དམ་སྲི་སྤུན་དགུ་རྒྱལ་བློན་དེ། །
དེ་རིང་དགྲ་རྩད་གཅོད་ལེ་ཡིན།
རྟགས་མ་བརྒྱ་ཡི་འགོ་མོ་ཡིན།
འགོ་མོ་རྟེན་འབྲེལ་ལེགས་ལེ་ཡིན།
གནའ་མི་བོད་ཀྱི་གཏམ་དཔེ་ལ།
གཉེན་ཉེ་བ་ཡག་ན་གཞུང་བཟང་ཡག
གྲོགས་བླ་མར་བཅར་ན་རང་རྒྱུད་ཐུལ།
དཔོན་མཐོ་སར་བཅར་ན་ཁེབས་པ་ཆེ།
ཇག་འགོ་མོ་ཡག་ན་རྟིང་པ་ཡག
བཀྲ་དང་པོ་ཤིས་ན་རྗེས་དོན་འགྲུབ།
ད་རེས་རྟེན་བྲེལ་ལེགས་ལེ་ཡིན།
རིམ་རིམ་བདུད་རྒྱལ་འདུལ་རྒྱུ་ཡིན།
ནོར་མཛོད་གཡང་ལ་ལེན་རྒྱུ་ཡིན།
འགྲོ་ལ་བཞག་པ་བྱེད་རྒྱུ་ཡིན།
ལྷ་བདུད་བར་གྱིས་དབྱེ་བ་དེ།
བསམ་པ་བཟང་ངན་རྒྱུ་ལ་བརྟེན།
མཚམས་སྦྱར་སྨོན་ལམ་བཟང་ངན་རེད།
གཞི་དོན་འགྲོ་དྲུག་སེམས་ཅན་འདི། །
ཕ་མ་མ་བྱས་གཅིག་ཀྱང་མེད།
བདེ་བ་འདོད་ཀྱང་སྡུག་བསྔལ་འབྱུང་།
འགྲོ་ལ་གནོད་འཚེའི་བདུད་རིགས་ལ།
ས
439



L
ཕན་སེམས་འཆང་ཞིང་ཕན་འདོགས་ལྟ།
ལྷ་ཡིས་འགྲོ་ལ་ཕན་པའི་དོན། །
རིམ་པར་བྱེད་པའི་སྨོན་ལམ་འདེབས།
བདུད་ཀྱིས་གནོད་འཚེ་སྲོག་གཅོད་ལས།
རིམ་གྱིས་བྱས་པས་སྨོན་ལམ་ལོག
ལྷ་བདུད་འབྱུང་ཁུངས་དེ་འདྲ་རེད།
ཁྱོད་རང་སྐྱེས་ནས་ད་བར་དུ། །
འགྲོ་མང་སྲོག་བཅད་རྒྱུ་ནོར་འཕྲོག
འགྲོ་ཀུན་སྡུག་བསྔལ་མནར་གཅོད་བྱས།
རིམ་གྱིས་བྱེད་པའི་རྨིང་གཞི་བཏིངས།
བརྩིས་ན་བསྒང་ཚོད་ཡོད་ས་མེད།
སྡིག་པའི་ཁུར་པོ་ཇེ་ཆེ་ལས། །
ཕྱི་མ་འགྲོ་ལམ་གཅིག་ལས་མེད།
དེ་ཕྱིར་གེ་སར་སྐྱེས་བུ་ངས། །
སྨོན་ལོག་དམྱལ་བའི་འབྲེལ་ཐག་གཅོད།
ང་གེ་སར་འགྲོ་དྲུག་ཕ་མ་ཡིན།
གཞན་དོན་མིན་པ་བྱ་རྒྱུ་མེད།
ལྷ་ནས་ཁས་ལེན་བྱས་ལེ་ཡིན། །
བྱས་པ་རང་གིས་སྒྲུབ་ངེས་ཡིན།
འཛམ་གླིང་བདེ་ལ་མ་འཁོད་བར།
གེ་སར་ཇག་འགྲོ་རྫོགས་དུས་མེད། །
ལུས་སྲོག་དཀའ་ངལ་ལྟོས་པ་མེད།
རྒྱལ་སྲས་བྱང་ཆུབ་སེམས་དཔའ་ལྟར།
440



འགྲོ་བའི་དོན་ཆེན་བྱེད་ངེས་ཡིན།
ཁྱོད་རང་སྨོན་ལོག་གཡུ་རྩེ་ཁྱོད།
མ་བསད་ཚེ་ཐར་བཏང་བས་ན།
སྐྱེ་འགྲོ་བདེ་སྐྱིད་ལྡན་དུས་མེད། །
སེམས་ཅན་ཀུན་གྱི་སྒོས་དགྲ་ཁྱོད།
དེ་རིང་མ་བསྒྲལ་གེ་སར་མིན།
མདའ་དེ་འདྲ་མི་འཕེན་ཨེ་འདྲ་འཕེན།
གཞུ་མཆོག་དཀར་འགུགས་ལ་བཀུག་པ་དེ།།
གླག་རོག་པོ་ཟན་ལ་འཇུམ་པ་འདྲ།
མདའ་ཉག་ཕྲན་བར་སྣང་འགྲིམ་པའི་དུས།
གློག་དམར་མོ་མཁའ་ནས་འཁྱུག་པ་འདྲ། །
དམིགས་གཏད་འབེན་ལ་ཐེབས་པའི་དུས།
རྒྱ་བྲག་ཐོག་ལྕེས་གཏོར་འདྲ་བྱེད། །
དཀར་ཕྱོགས་ཐར་པའི་ས་བོན་དེ།
ཁྱོད་ཀྱི་ལུས་ལ་ཐེབས་ལེ་ཡིན།
བསགས་བསགས་ངན་སོང་འབྲེལ་ཐག་དེ།
ཤེས་རབ་རལ་གྲིས་གཅོད་ལེ་ཡིན། །
གཏམ་བཤད་མ་ཡིན་ངེས་དོན་ཚིག
ཤི་བར་དོར་དད་འདུན་མ་འཕྱུག་དང་།
སྐྱིད་དག་པའི་ཞིང་ལ་བསྐྱལ་བས་ཆོག
གླུ་གོ་ན་བདེན་འབྲས་ཡིད་ལ་ཟུང་།
མ་གོ་གླུ་ལ་འབྲས་བུ་མེད། -
བདུད་རྒྱལ་ཡིད་ལ་དེ་ལྟར་ཞོག
ས
441



ཅེས་གླུ་དེ་ལྟར་བཞེངས་ནས་མདའ་དེ་སྤྲིངས་པས་གཡུ་རྩེ་རྒྱལ་
པོས་གོ་བཟུར་ནས་ཡོད་པས་སྒྲ་འགྱུར་གྱིས་མདའ་བཟུར་བྱེད་བསམ་
པ་ཡོད་རུང་ལྷ་མདའ་དེ་བདུད་རྒྱལ་གྱི་སྙིང་ཁར་ཐེབས་ནས་མར་མེ་
རླུང་གིས་བདས་པ་བཞིན་ནག་ཡེ་རེ་རྟ་ལས་ལྷུངས་ནས་དམ་སྲི་་་་
ཉམས་པའི་རྒྱལ་པོ་ནག་པོ་བདུད་ཀྱི་རྟེན་ཕུར། སེམས་ཅན་ཀུན་གྱི་
སྤྱི་དགྲ། སངས་རྒྱས་བསྟན་པའི་སྒོས་དགྲ། མི་མིན་འདྲེ་བདུད་
ཀྱི་ཕུང་ཚང༌། ལྟ་བ་ལོག་པའི་རུ་ཏྲ་དེ་ཐུལ། ལྷ་མི་རྣམས་ཀྱི་ཀི་
བསྲོ་ལྡིར། གྲགས་སྙན་འཇིག་རྟེན་གསུམ་ལ་ཁྱབ། མི་མཐུན་
དགྲ་ལས་རྒྱལ་བའི་བ་དན་སྲིད་གསུམ་དུ་བསྒྲེངས་པར་གདའོ། དེ་
ནས་བདུད་ཀྱིས་ཕུང་པོའི་གཡུ་ཡི་རལ་པ་དེ་དཔའ་རྟགས་སུ་བཞེས།
ཕུང་པོ་དེ་མགོ་མཇུག་ལྡོག་ནས་གཉིས་ཀ་ལྷན་དུ་མནན། དེའི་སྟེང་
དུ་སྐྱེས་བུ་མི་རྟ་གཉིས་ཀྱིས་བདུད་མི་དར་བའི་སྨོན་ལམ་དང་བཅས་
བྲོ་གར་མཛད་པས་མི་རྟའི་ཞབས་རྗེས་གསོལ་བ་རྨ་ཨ་འདམ་དུ་རྡོ་ཕ་
ཝང་མཆོད་རྟེན་གཟུགས་བྱོན་གྱི་གཤམ་དུ་ད་ལྟ་ཡང་མཇལ་རྒྱུ་ཡོད་
ཟེར་ཞིང་། སྐྱེས་མཆོག་རྒྱལ་བློན་གཉིས་ཀྱིས་བསྔོ་སྨོན་དང་འཕོ་
བའི་མཚམས་སྦྱར་མཛད་པས་གཡུ་རྩེ་དེའི་སྨོན་ལོག་སྡིག་བསགས་ཀྱི་
ལས་རྒྱུན་ཆོད་ནས་འཇང་ས་མི་ཉག་ཡུལ་དུ་ཆེ་རྒྱུད་པའི་བུ་གཅེས་ཀ་
ར་ཞེས་པར་ཚེ་འཕོས་ནས་སླར་གེ་སར་ཞལ་མཇལ་ཞིང་ཕན་པའི་
གྲོགས་སུ་གྱུར་པའི་ལུས་རྟེན་ཐོབ། སྟོང་བདུད་དེ་མི་ལུས་ཁ་ཤས་
བརྗེས་པའི་མཐར་ས་སྡེ་ཞིང་ལ་ཉུལ་བའི་དུས་བདེ་ཆེན་ས་ལམ་་་
བགྲོད་པའི་རྟགས་མཚན་ཤར། དེ་ཡི་དུས་སུ་ཉི་མ་གསལ་ལྷང་ལྷང་
ཤར་ཏེ་ལྷ་དགྱེས་པའི་འཇའ་འོད་ཀྱི་གུར་ཆེན་ཕུབ། བར་དུ་ ལྷ་
སྲིན་སྡེ་བརྒྱད་དཀར་ཕྱོགས་ལ་མངོན་པར་དགའ་བ་རྣམས་ཀྱིས་རང་
442



，
ཝ
གཟུགས་དངོས་སུ་བསྟན་ནས་གྲོགས་དང་འཕྲིན་ལས་སྒྲུབ་པའི་ཁས་
ལེན་དམ་བཅའ་བཞག མཚོ་ནས་ཀླུ་རིགས་བསམ་གྱིས་མི་ཁྱབ་པ་
བྱུང་ནས་སྐོར་བ་དང་ཕྱག་བྱས། ཀླུ་དེ་ཚོའི་ནང་ནས་ཀླུ་ཆེན་་་་
མདོག་དཀར་པོ་སྦྲུལ་ལྔའི་གདེངས་ཀ་དང་སྨད་གསེར་སྦྲུལ་འཁྱིལ་བ་
ཞིག་རླུང་མའི་རླུང་ཟི་དར་གྱི་ལིང་སྟེང་དུ་བཞག་ནས་ཁྱེར་བྱུང་བ་གེ་
སར་རྒྱལ་བློན་གྱི་མདུན་དུ་འཁོད་ནས་ཕྱག་དང་བཅས་ཏེ་ཞུས་པ།
ཀྱེ་མ་འགྲོ་བའི་སྐྱབས་གནས་རིན་པོ་ཆེ། ཁྱེད་ནི་སྟོབས་ལྡན་རྫུ་
འཕྲུལ་ཅན། འཁྲུངས་ཡུལ་གང་དང་མཛད་པ་ཅི། རིགས་དང་
མཚན་ སོགས་གང་ལྟར་ལགས། བདག་ནི་ཀྲུ་རྒྱལ་ཉེ་དགའ་བོ།
ཤཀྱའི་བསྟན་ལ་མངོན་པར་དད། ཆོས་ཀྱི་ཁྲིམས་ལ་རབ་གནས་
ཀྱང་། ཧོར་དང་ཟི་མ་ནག་ཤོད་ལུང༌། རི་ཉུལ་དམར་ཐབ་བཀྲུ་
བཤལ་གྱིས། བདག་ལུས་རྨར་གྱུར་ཟུག་གཟེར་མནར། ཤིན་ཏུ་
སྡུག་ ཅིང་ བསྔལ་ བས་ ན། ཁྱེད་ ནི་ ཐམས་ ཅད་ མཁྱེན་ པ་ སྟེ།
བདག་ལ་སྨན་མཆོག་བསྩལ་དུ་གསོལ། ཁྲུས་དང་བདུད་རྩི་ལེགས་
གནང་ཞུ། ཅི་གསུང་བཀའ་ཉན་འབངས་སུ་མཆིས། ཞེས་ཞུས་
པ་ན་རྒྱལ་མཆོག་གེ་སར་ཁོང་གིས་སྤྱན་རས་གཟིགས་ཐུགས་རྗེ་ཆེན་
པོའི་སྐུ་ལམ་གྱིས་བསྟན་ནས་ནད་བརྒྱ་སེལ་བའི་སྨན་མཆོག་ཕྱག་ཏུ་
བཟུང་སྟེ་བཀའ་གླུ་འདི་ལྟར་བསྩལ་ཏོ།
ཨོཾ་མ་ཎི་པདྨེ་ཧཱུྃ། །
གླུ་ཨ་ལ་དཀོན་མཆོག་རྩ་བ་གསུམ།
ཐ་ལ་སྙིང་ནས་གསོལ་བ་འདེབས།
ལ་ལ་འབྲལ་མེད་སྤྱི་བོར་བརྒྱན།
འགྲོ་དྲུག་བདེ་ལ་འཁོད་པར་ཤོག།
，
བཙ
443



T
，
ས་འདི་རྨ་ཟླ་སྒང་གི་ས། །
བོད་དབུ་ནག་སྐྱོང་བའི་ཟོ་དོར་ཆེ། །
ཤར་རྨ་རྒྱལ་སྤོམ་རའི་རི་རྒྱབ་ན།
མཚོ་ཆེ་ཆུང་གསུམ་གྱི་འདུས་མདོ་རེད།
ང་འདྲ་ང་ངོ་མ་ཤེས་ན། །
ཕ་རིགས་ཆེ་བ་བོད་ནས་ཆད། ，
བོད་ཆོས་རྒྱལ་ཁྲི་སྡེའི་གདུང་རྒྱུད་ཡིན།།
མ་རིགས་གཉན་པོ་ལྷ་འདྲེའི་རིགས། །
རྨ་རི་སྨན་མོའི་སྲས་རྒྱུད་ལ། ་་་
གདོང་ར་ཁྲི་རུ་ཁྲིའི་གདུང་རྒྱུད་རེད།
སྡེ་འབངས་རྨ་ཁམས་གླིང་ཡུལ་ཆགས། །
ཆོས་ལ་འཕེན་དང་ཆོས་འཕེན་ནག
ད་ལྟའི་ཕ་མྱེས་ཡན་ཆོད་ལ། ་་་
རིམ་བྱོན་རྒྱལ་རབས་བཅོ་བརྒྱད་རེད།
རྒྱལ་རབས་དེ་འདྲའི་རྒྱུད་པ་ལ། །
ཕ་རིགས་ཀླུ་མོ་མཛེས་ལྡན་མ། །
སློབ་དཔོན་པདྨའི་དབང་ཡོན་ཡིན།
ན་གརྫུ་ནའི་སྨན་ཡོན་ཡིན།
མི་ཡུལ་ཡར་ལ་བྱོན་པའི་དུས།
འགོག་ཨ་རྡོའི་ཆུ་མིག་གོང་མ་ལ།
མེ་ཏོག་ནང་ནས་བྱོན་ལེ་ཡིན། །
ར་ལོ་སྟོན་པའི་བོ་གཅེས་བྱས།
འགོག་གླིང་འཁྲུག་ནས་གླིང་ལ་འཁྱུར།
444



:
་
1
，
ང་རང་རིགས་གསུམ་མགོན་པོ་ཡིན།
བར་མ་གླིང་གི་རྒྱལ་པོ་ཡིན། །
ནང་དོན་བླ་མ་སངས་རྒྱས་ཡིན། །
བཅོམ་ལྡན་ཤཱཀྱའི་རྒྱལ་པོ་དང༌།
སློབ་དཔོན་པདྨའི་ཕོ་ཉ་ཡིན། །
མིང་ལ་གེ་སར་དགྲ་འདུལ་ཟེར། །
ལོ་ཆུང་ངུའི་དུས་ན་ཇོ་རུ་ཟེར། ་
གོང་མ་ལྷ་ནས་བསྐོས་ལེ་ཡིན།
ནག་ཕྱོགས་བདུད་ཀྱི་ཁ་གནོན་ཡིན།
དཀར་ཕྱོགས་དབུ་འཕང་བསྟོད་མི་ཡིན།
སྨོན་ལོག་ཆམ་ལ་འབེབས་མི་ཡིན།
ཁ་སང་ཉམ་པ་སྤུན་དགུ་བཏུལ། །
ད་རེས་རྟིང་པ་རྫོགས་ལེ་ཡིན། ་་་
དེ་ཚོ་དེ་སྔའི་ཡིན་ལུགས་རེད།
དེ་ནས་ཀླུ་རྒྱལ་ཉེ་དགའ་བོ། །
ང་རང་འཇམ་དཔལ་དབྱངས་ཀྱི་འཕྲུལ།
རིག་གནས་ཡོན་ཏན་མཁྱེན་པའི་བདག་
སྐད་རིག་ས་སྒྲ་ལ་ཐོགས་པ་མེད། །
གཟུངས་སྤོབས་ནོར་བུའི་གཏེར་སྒོ་འབྱེད།
གསུང་འགྱུར་མེད་སྤྱན་རས་གཟིགས་དབང་ཡིན།།
བྱམས་པའི་སེམས་ཀྱིས་གཞན་དོན་བྱེད། །
སྙིང་རྗེས་ལུས་སྲོག་ཕང་མེད་སྦྱིན། .
ཐུགས་རྗེ་ཁམས་གསུམ་འགྲོ་ལ་བསྒྱུར།
-
,
，ན་
，
，
：
.
：
..:
445



ཐུགས་མཆོག་ཕྱག་ན་རྡོ་རྗེ་ཡིན། །
མ་རུངས་ཉམས་པའི་བདུད་དང་བགེགས། །
དངོས་ཡོད་དངོས་མེད་བྱ་མའི་རིགས། །
འགྲོ་ལ་གནོད་འཚེ་བྱེད་མཁན་རྣམས།
སྐད་ཅིག་ཙམ་གྱིས་འཇོམས་པར་བྱེད།
ནད་རིགས་སྡུག་བསྔལ་སེལ་བ་ཡིན། །
སྨན་མཆོག་ཡོན་ཏན་བརྒྱད་ལྡན་འདི།།
སངས་རྒྱས་སྨན་ལྷའི་སྨན་མཆོག་བསྡུས།
མཆེད་བརྒྱུད་རྣམས་ཀྱིས་བྱིན་རླབས་མཛད།
རིག་འཛིན་པདྨས་གཏེར་དུ་སྦས། །
རྨ་ཤེལ་གྱི་བྲག་ནས་གཏེར་བྱོན་རྙེད།
དེ་རིང་ཀླུ་ཆེན་ཁྱེད་ལ་སྦྱིན། .
ན་བའི་སྡུག་བསྔལ་སེལ་བར་ཤོག
དག་བྱེད་ཁྲུས་ཀྱི་རིལ་བུ་སྦྱིན། །
ལུས་ཉམས་སེམས་ཉམས་དབང་པོ་ཉམས།
ཉམས་གྲིབ་གོས་པ་སངས་གྱུར་ཅིག .
ཀླུ་རྒྱལ་སྔར་ལྟར་བདེ་བར་ཤོག
ཧོར་དང་ཟི་མ་ནག་ཤོད་ལུང་།
ནག་ཕྱོགས་སྡིག་ལ་དགའ་བའི་བུ། །
ཡུལ་དང་མི་གྲངས་ཇི་ཙམ་ཡོད།
བདུད་ཀྱི་ཨ་མྱེ་འབུམ་ཐུབ་དེར།།
ལོ་རྒྱུས་འདྲིས་ཟབ་ཡོད་དམ་ཅི།
ཡོད་ན་ལུང་པའི་ཆགས་ཚུལ་དང་།
446 ་
་



འཁོར་གཡོག་འགྲོ་ལུགས་སྤྱོད་ལམ་ཅི།
མ་ནོར་སྐད་ཆ་དྲང་གཏམ་གྱིས། །
གནས་ཡུལ་གཅིག་ཏུ་མ་ངེས་ཏེ།
རྨ་ལྷ་རིའི་མཚོ་ལ་གནས་སྤོས་བཟང།
ཡུལ་ཁམས་དཀར་ཕྱོགས་གནས་པ་ཡིས།
ཉམས་གྲིབ་མི་གཙང་འབྱུང་དོགས་མེད།
ཤེས་རབ་ཡེ་ཤེས་དབང་བསྐུར་བས།
བློ་རྨོངས་སྒྲིབ་པ་སེལ་བར་ཤོག
དཀོན་མཆོག་རྩ་གསུམ་རྣམས་ཀྱི་མཐུས།།
ཀླུ་རྒྱལ་བུ་སྲིང་འཁོར་གཡོག་བཅས།
མི་བདེ་གེགས་ཀྱིས་མི་ཚུགས་ཤོག
ནང་པའི་ཁྲིམས་ལ་གནས་པར་ཤོག
བསྟན་ལ་བྱ་ར་བྱེད་པར་ཤོག
ཁྱོད་ཅག་ཡིད་ལ་དེ་ལྟར་ཞོག
ཅེས་གསུངས་ཏེ་སྨན་རིལ་དང་ཁྲུས་ཆབ་གནང་། རི་ ཐང་
མཚོ་རྣམས་ལ་ཡང་ཁྲུས་ཆབ་བསྩལ་བས་དེ་མ་ཐག་ཀླུ་རྨར་གྱུར་པ་
རྨོངས་པ་མི་བདེ་བ་ཐམས་ཅད་མེ་ལོང་ངོག་ལས་རྡུལ་ཕྱིས་པ་ལྟར་ན་
བ་ལས་སངས། ཀླུ་རྒྱལ་འཁོར་ཚོགས་དགྱེས་ཤིང་དགའ་བ་ཆེན་
པོས་རང་གི་ཡིད་བཞིན་ནོར་བུ་བསམ་འཕེལ་འབུལ་བར་བྱེད་པ་ལག་
ཏུ་བཟུང་ནས་ན་ག་ར་ཛའི་སྒྲ་སྐད་ཀྱིས་གླུ་ལན་འདི་ལྟར་ཕུལ་ལོ།
ཨོཾ་མ་ཎི་པདྨེ་ཧཱུྃ། །
གླུ་ན་ག་ར་ཛ་ཏམ་བུ་ར།།
ཨེ་ཏ་མ་ཡ་ཧོ་ཧི་ཧུ།
L
447



ན་
རྒྱ་གར་འཕགས་པའི་ཡུལ་ས་ནས།
བཅོམ་ལྡན་ཤཱཀྱའི་རྒྱལ་པོ་ལ།
དགྲ་བཅོམ་བྱང་སེམས་ཉན་ཐོས་ཚོགས།
ལྷ་མི་འཇིག་རྟེན་འཁོར་ཚོགས་བཅས། །
ལམ་མེར་དྲན་ཞིང་གསོལ་བ་འདེབས།
དེ་རིང་མཇལ་བའི་སྐྱེས་བུ་ཉིད། །
གེ་སར་ཁྱེད་ལ་གསོལ་བ་འདེབས། །
བདག་ནི་ཡིད་ཆེས་སྙིང་ནས་སྤྲོ།
འབྲལ་མེད་རྟག་ཏུ་འགྲོགས་པར་སྨོན།
ང་ནི་ཀླུ་རྒྱལ་ཉེ་དགའ་སྟེ། །
མཐའ་མཚོ་རོལ་མཚོ་ཚུན་ཆད་ནས།
འཛམ་གླིང་མཚོ་ཆེན་མཚོ་ཆུང་དང་།།
རྒྱུན་འབབ་ཆུ་མིག་ལག་མཐིལ་ཡན།
གནས་དང་བདག་པོ་ང་དབང་ཆེ། །
ཤཱཀྱའི་བསྟན་ལ་མངོན་པར་དད།
ཞལ་མཇལ་གསུང་ཐོས་བྱིན་རླབས་ཐོབ།
འཇིག་རྟེན་ས་བཅུད་འཕེལ་རྒྱས་ཕྱིར།
རྒྱལ་བའི་ལུང་གིས་བསྔགས་པ་ལས། །
ལྔ་བརྒྱ་ཕྲག་བཅུར་ཀླུ་གཟུགས་སུ། །
འགྲོ་ལ་ཕན་ཐོགས་ཐ་ཚིག་གནང་།
དེ་རྗེས་འོག་མིན་ཞིང་ཁམས་སམ། .
བྱམས་པའི་འཁོར་གྱི་ཐོག་མར་གསུངས།
དེ་རྗེས་འཕགས་པའི་ཡུལ་ས་ནས།
448



:
ཚས་རྒྱལ་མྱ་ངན་མེད་པ་ལ། །
ལོངས་སྤྱོད་གསེར་ཕྱེ་གྲོགས་བཅོལ་ནས།
སྟོན་པའི་བཀའ་བསྡུ་བར་པ་བྱས།
དེ་རྗེས་བྱང་སེམས་པཎ་གྲུབ་མཇལ།
གྲོགས་བྱས་གདམས་པ་དུ་མ་ཐོབ། །
འཇིག་རྟེན་དགེ་ལ་ཕྱོགས་གྱུར་ན། །
ན་བ་མེད་ཅིང་གཟི་བརྗིད་ཆེ། །
འགྲོ་ཁམས་མ་རུངས་ལས་བགྱིས་ན།
ཀླུ་རྒྱལ་ཐམས་ཅད་མི་བདེར་འགྱུར།
དེ་ཕྱིར་རྒྱལ་ཁམས་བདེ་དུས་མེད། །
ད་དུས་སེར་ཆེན་ཧོར་རྒྱལ་དང་།
མ་རུངས་ཉམས་པའི་སྡིག་སྤྱོད་འགར།
མུན་རུབ་སྐར་ཚོགས་མངོན་པ་བཞིན།
ཕྱོགས་མཚམས་ཡུལ་གཞན་ཁེངས་ནས་འདུག
དེ་ལས་རྐྱེན་པའི་ན་ཚ་མང་།
མ་ཟད་འདི་ནས་བྱང་ཤར་འཚམས།
གདོལ་པ་རིགས་ཀྱི་གླུ་གནས་མཚོ།
མཚོ་ནག་བྲག་ནག་ས་གཞི་ནག་
ནག་པོ་ལུང་པའི་འདུས་མོད་ན།
བདུད་ཀྱི་ཨ་མྱེ་འབུམ་ཐུབ་ཡོད།
མུ་སྟེགས་གུ་ལང་དབང་ཕྱུག་བསྒྲུབས།
ངན་སྔགས་མཆིལ་མས་རྒྱ་མཚོ་སྐེམ།
དཀར་ཕྱོགས་བསྟན་པའི་དགྲ་བོ་དེ།།
，
44



ནག་ཕྱོགས་བདུད་ལ་ཕན་ཆ་སྒྲུབ།
ཤི་བ་སློང་ནུས་སྨན་དཔྱད་སོགས། །
བདུད་ཀྱི་ཚེ་སྲོག་བརྟན་པར་བྱེད།
ནག་ཕྱོགས་འབངས་སྡེ་དུ་མ་ཡོད། །
འཁོར་དུ་མུ་སྟེགས་གྲ་འབངས་ཡོད།
སྲུང་བ་དངོས་མེད་སྡེ་ཚོགས་ཡོད།
གནས་ས་བྲག་ནག་བཙན་རྫོང་བཅའ།
རྒྱུན་པར་སུས་ཀྱང་མཐོང་ཤེས་མེད།
སྤྲུལ་པ་བྱ་གཡག་ཁམ་པ་སོགས། །
ངེས་མེད་ཕྱོགས་ཀུན་ཉུལ་ཡང་སྲིད།
ཞིབ་པ་ལོ་རྒྱུས་མི་མངའ་ལགས།
ནག་ཤོད་ཟི་བྱང་བར་ཐ་ན།
རྫ་རི་དཀར་པོའི་མདུན་ཞོལ་ན།
མཚོ་དཀར་པོ་ཡོན་ཆབ་གཤམས་འདྲ་ཡོད།
དེ་བརྟན་མ་རྨ་སྨན་གནས་པའི་མཚོ། །
མཚོ་དེ་ཁར་ཕེབས་ལ་འདྲ་བཤད་མཛོད། །
དེ་མཁྱེན་ལྡན་ལོ་རྒྱུས་ཅན་གྱི་སྨན།
གྲོགས་ར་མདའ་འ ཕྲིན་ལས་བསྒྲུབས་ནས་ཡོང་།
དགོས་འདོད་ཆར་ལྟར་འབེབས་པ་ཡི།
ཡིད་བཞིན་ནོར་བུ་བསམ་འཕེལ་འདི། །
འོག་མ་ཀླུ་ཡི་ནོར་བུ་ཡིན། ད་
དེ་རིང་གེ་སར་ཁྱོད་ལ་འབུལ།
ལོངས་སྤྱོད་འཛད་མེད་དངོས་གྲུབ་རྒྱུན།
150



འགྲོ་ཁམས་དབུལ་བ་སེལ་བར་ཤོག
སྐྱེས་བུའི་བཞག་པ་བཟང་བར་ཤོག
ནག་ཤོད་ལུང་མདོའི་མཚོ་མོ་དེ། །
ཀླུ་གདོལ་ནག་པོའི་ཕོ་བྲང་རེད།
བྱུང་ཨ་འདམ་མི་བདེ་བྱེད་མཁན་རེད།
ཁྱོད་སྤྲུལ་པའི་སྟོབས་ཀྱིས་དམ་ལ་ཞོག
བདག་ཅག་འཁོར་ཚོགས་བཅས་རྣམས་ཀྱིས།
ཁྱེད་ཀྱི་བསྟན་པ་སྲུང་བར་བྱེད།
གནས་སྤོས་ལྷ་རིའི་མཚོ་ལ་བྱེད།
ནམ་ཡང་འབྲལ་མེད་ཐུགས་རྗེས་སྐྱོངས།
མི་ཡི་མཆོག་གྱུར་ཐུགས་ལ་ཞོག
ཅེས་ཞུས་ཤིང་ནོར་བུ་ཕུལ། ས་སྡེ་ལ་ཡང་གསེར་འབབ་ནོར་
བུ་ཕུལ། རྒྱལ་མཆོག་གི་ཀླུ་མོ་འཁོར་དང་བཅས་པ་ལ་རིགས་གསུམ་
མགོན་པོའི་སྒོམ་ཁྲིད་སོགས་རྒྱས་པར་གནང་ཞིང་འགྲོ་དོན་རྒྱས་པར་
མཛད། དེ་ནུབ་དེར་ཞག་ས་ཁེལ་བས་ཀླུ་ཡིས་སྲི་ཞུ་བསྙེན་བཀུར་
མཛད། ཕྱི་ནང་རྨ་རྒྱལ་གྱིས་སྣ་འདྲེན་དང་བཅས་རྒྱལ་བློན་གཉིས་
པོ་འདོ་བ་རྟ་ཡི་བང་རྩལ་ཕྱུང་ནས་མྱུར་བར་ཕེབས་པས་ཟི་མ་བྱང་གི་
བར་ཐ་ནག་ཤོད་ཀྱི་ས་ཐ། རྨ་སྨན་གནས་པའི་མཚོ་ཁར་ཕེབས་པ་
ན། རྐྱང་སྐྱིད་ཀྱིས་ལག་བྲོ་བརྡབས་པས་ས་གཞི་འགུལ། གེ་སར་
ཁོང་ནས་ཧཱུྃ་མཛད་ཀྱིས་ཕྱག་རྒྱ་མཛད། ཏིང་ངེ་འཛིན་གྱི་དམིག་
པས་གནད་བསྐུལ་བས། བརྟན་མ་རྨ་རི་དེ་ཉིད་མངོན་སུམ་གཞོན་
ནུ་མ་མཛེས་ཤིང་ཡིད་དུ་འོང་བ་རིན་པོ་ཆེའི་རྒྱན་སྣ་ཚོགས་ཀྱིས་་
བརྒྱན་པ་ཞིག་བྱས་ནས་དེར་ཕེབས་ནས་གེ་སར་དཔོན་བློན་འབྱོན་
451
*
་



，
དགོས་པའི་རྒྱུ་མཚན་འདྲི་བཤད་མ་དགོས་པར་གསལ་ལེར་མཁྱེན་
ནས་དཔོན་བློན་གྱི་ཆིབས་པའི་ཁ་རུ་ནས་བཟུང་སྟེ་ གླུ་འདི་ལྟར་་་་
བཞེངས་སོ།
ཨོཾ་མ་ཎི་པདྨེ་ཧཱུཾ།
པི་ཤ་ཙི་པ་ཏམ་བུ་ར། །
འ་ར་འུ་ཏ་ཧ་ཧོ་ཧེ།
གླུ་སྒྲ་སྐད་ལྷ་འདྲེའི་ལེན་ལུགས་རེད།
རང་སྣང་དག་པ་ལྷ་ཡི་ཞིང་། །
བཅོམ་ལྡན་ཤཱཀྱའི་རྒྱལ་པོ་དང་།
གསང་བདག་ཕྱག་ན་རྡོ་རྗེ་དང༌། ་་
སློབ་དཔོན་པདྨ་འབྱུང་གནས་ལ། །
གསོལ་བ་འདེབས་སོ་བདག་རྒྱུད་སྐྱོངས།།
ས་འདི་བོད་ལྗོངས་ཆེན་པོའི་ལྗོངས།
ཟི་དང་ཟི་མའི་ས་མཚམས་ལ།
རྨ་སྨན་དབྱར་ཟླ་གནས་པའི་རི།
ང་འདྲ་མ་རྒྱུད་སྨན་མོ་རེད། །
བརྟན་མ་བཅུ་གཉིས་ནང་གྲལ་རེད།
བོད་ཁམས་སྐྱོང་བའི་སོ་པ་རེད།
ཚངས་པའི་དྲུང་དང་ཡོངས་འདུའི་ཞིང་།
གནས་ཡུལ་བྱེ་བ་ཕྲག་བརྒྱ་ལ། ་
ངེས་མེད་གནས་བཅས་རྒྱུ་བ་ཡིན།
དེ་ནས་གླིང་རྗེ་ལྷ་ཡི་སྲས།
ཁྱེད་བལྟམས་ནས་ཉི་མ་ད་བར་དུ།
452
..
.



གོས་གོང་བ་བཞིན་དུ་འབྲལ་མེད་བྱས། ག
མ་ལྷས་མི་སྐྱོབ་སུ་ཡིས་སྐྱོབ།
ཁྱོད་གཅིག་དུ་སངས་རྒྱས་འདུས་སྐུ་ཡིན།
གཉིས་སུ་འགྲོ་དོན་དེད་དཔོན་རེད།
གསུམ་དུ་རང་རྒྱུད་འཕྲུལ་མེད་ཕྱིར། །
དགོངས་བཞེད་ཅི་མངའ་བཀའ་དོན་སྒྲུབ།
དེ་སྔ་གེ་སར་མཛད་སྤྱོད་དེ། །
སྤྲིན་བྲལ་ཉི་མའི་དཀྱིལ་འཁོར་དེ། །
དཀར་ཡག་གངས་ལ་ཕོག་པ་བཞིན།
མཛད་སྤྱོད་ངོ་མཚར་བཀྲ་རེ་ཤིས།
བཀྲ་ཤིས་ཉི་མ་འགྲོ་ལ་ཁྱབ། ་
སྡུག་གི་མུན་པ་མཐའ་ནས་སངས།
སྟོབས་ལྡན་ནག་པོ་ཕྱིན་ཆད་ནས།
ད་རེས་ཉམས་བདུད་དམ་སྲི་ཡན།
ཧོར་ཐོག་ཐོག་ཡང་ཐོག་ཐོག་ལྷ་སོགས།
ཕུང་བདུད་མོ་བཙན་དེ་ཙམ་བཏུལ།
གཅན་གཟན་སྡེ་ལྔ་ཕྱིན་ཆད་ནས།
བདུད་ཀྱི་བླ་གནས་དེ་ཙམ་བཏུལ།
ཟི་མའི་རྟ་དང་འདན་མའི་ནས།
ས་བདག་གསེར་དང་ཨ་སྐྱིད་ལུག
གཡང་ཆེན་དུ་མ་དེ་ཙམ་ཕབ། །
ནག་པོ་བདུད་ཀྱི་གཉའ་ནས་མནན།
འགྲོ་བ་ཡོངས་ལ་ཕན་ཐོགས་པའི། །
_
་
453



དཀར་པོ་དགེ་བའི་གཞི་བཟང་བསྒྲུབས།
ད་ཕྱིན་མཛད་པའི་ཐོག་མ་ལ། །
བདུད་ཀྱི་ཨ་མྱེ་འབུམ་ཐུབ་དེ།།
ཕ་ཡུལ་ཞང་ཞུང་ཡུལ་ནས་ཡིན།
ཤར་ཟི་དམར་ཡུལ་ལ་འགྲོ་དོན་ཟེར།
མུ་སྟེགས་ལོག་ཆོས་ཀུན་ལ་སྟོན།
ཧོར་བདུད་འཇང་སྟག་རྒྱལ་དང་སྡེབ།
ནང་པའི་བསྟན་ལ་འཚེ་བར་བྱེད།
འཆི་བ་སློང་བའི་ནུས་མཐུ་ཡོད།
ཧོར་གྱི་བླ་མ་དབུ་དཀར་དང༌།
མི་དབོན་ཡང་དབོན་སློབ་གྲྭ་ཡོད།
དངོས་ཡོད་དངོས་མེད་འཕྲུལ་ཡང་ཡོད།
ཁྱོད་ཇོ་རུ་ཟེར་བ་མི་གཡེར་དུས། ་་
ཧོར་ལ་དཔའ་རྟགས་བཞག་པའི་དུས།
སྙན་གྲགས་བདུད་ཡུལ་ཁྱབ་པའི་དུས།
བདུད་ཀྱི་བླ་མཆོད་འབུམ་ཐུབ་དེ། །
གེ་སར་ཁྱེད་ལ་སྒོས་དགྲ་དང་།
ནང་པའི་བསྟན་དགྲ་བྱེད་སེམས་ཀྱིས།
གུ་ལང་བསྒྲུབས་ནས་ལོ་དགུ་སོང་།
ཕྱི་སྲུང་འབར་བ་དམར་མོ་ཡོད། །
སྤྲུལ་པ་སྟག་གིས་འདུལ་དགོས་ཡོད།
སོ་པ་མཚན་བྱ་འུག་པ་ཡོད། །
ངེས་དོན་ཐེའུ་རངས་སྲུང་བ་རེད།
454



ཆུ་སྲུང་སྦལ་བ་མགོ་དགུ་ཡོད།
དེ་ཀླུ་བདུད་ནག་པོའི་སྲུང་བ་རེད།
འཕྲང་སྲུང་ཕུག་རོན་སྔོན་མོ་བརྒྱུ།
དེ་ངེས་དོན་མུ་སྟེགས་གྲ་འབངས་རེད།
བྲག་ནག་ཐག་ཕུར་བརྡབས་འདྲ་དེ།
ནང་དོན་ཨ་མྱེའི་སྐུ་མཁར་རེད།
བྲག་ཕུག་ཤིང་ནགས་སྒོ་ཁེབས་ཅན།
ཤིང་ལ་སྟག་ཚང་བཅའ་བ་དེ།།
གུ་ལང་བདུད་ཀྱི་སྲུང་བ་རེད། །
རྩལ་སེང་གེ་དཀར་མོའི་སྡེར་འདྲ་དགོས།
བྲག་ཐོག་གོ་བོ་ལྡིང་སྐོར་དེ།
ཨ་མྱེའི་ཆུ་མ་ཉུལ་བྱེད་ཡིན།
ཞགས་པ་ཉི་ཟླ་འཕྲུལ་ཟིན་ཐོབ།
བདེན་ཚིག་བསྒྲགས་མཛོད་དམ་ལ་ཞོག
དེའི་ནང་ལ་ཨ་མྱེ་འབུམ་ཐུབ་དེ། །
སྔོན་མོ་མཚོན་གྱིས་ཆོད་ལེ་མིན། །
བདིན་འབྲས་ཚིག་ལ་ཉན་ལེ་མིན།
འབར་བའི་མེ་ལ་སྲེག་དགོས་ཡོད།
སྦར་ཐབས་ལྷ་མི་གཉིས་ཀྱིས་བྱེད།
ཕོ་བྲང་བྲག་ནག་བཤིག་མི་ལ།།
སྟ་ཆེན་བྲག་རི་ཧབ་གཤོག་དགོས།
ད་རུང་དེ་བས་མི་ཚད་པའི།
བྲག་ནག་དེ་འདྲའི་རྒྱབ་ཕྱོགས་ན། །
455



རྩ་ཆུ་འཛོམས་པའི་སྤང་རི་ལ། །
ཨ་མྱེའི་བླ་གནས་བྱང་གཡག་ཁམ།
གནས་པ་ས་ཡུལ་ངེས་མེད་རྒྱུ།
ཞགས་པས་འཆིང་ངམ་མདའ་ལ་དྲོངས།
དེ་ནས་རྒྱལ་བློན་རྣམ་པ་གཉིས།
དཔའ་རྩལ་ལུས་ལ་རྫོགས་ཀྱང་རུང་།
རྫུ་འཕྲུལ་མེད་ན་འགྲོ་ཐབས་མེད། །
ནུས་མཐུ་མེད་ན་འདུལ་ཐབས་མེད།
དྲག་པོའི་དམག་ཚན་ངོམ་ས་མེད།
དེ་ཕྱིར་བློན་ཆེན་སྒ་སྡེ་ཁྱེད། །
སྣ་བོ་ཟོ་དོར་ཡུལ་ལྷས་བྱེད།
ཕྱིར་ལོག་དམག་སྒར་ཕེབས་ན་བཟང་།
དཔའ་རྟུལ་ཐུགས་སེམས་བདེ་བར་མཛོད།
ཞག་པོ་བདུན་གྱི་གོང་ཐོག་ནས། །
ནག་ཤོད་སྡེ་འབངས་གཞི་དཀྱིལ་ལ།
ཆེ་དྲག་ཧྲག་བསྡུས་བསུ་ལ་ཤོག །
སྡེ་འབངས་རྒྱུ་ནོར་ཡ་བདག་བྱེད། །
དེ་ཚེ་རྒྱལ་མཆོག་དཔུང་རོགས་ནི།
དཀར་ཕྱོགས་བསྟན་སྲུང་རྣམས་ཀྱིས་བྱེད།།
ཕྲ་མན་མཆོང་གི་ཕྲེང་ཞགས་འདི། །
ལྷ་བློན་མཇལ་བའི་དགའ་རྟགས་ཡིན།
སྐུ་རྗེ་ཡིད་བཞིན་ནོར་བུ་ཁྱེད། །
ཐུགས་བྲེལ་བ་མ་གནང་ཕོ་བྲང་ཕེབས།
456



1
.
-
།་་་་
，
，
T
ལྷ་ཀླུ་གཉན་གསུམ་གྲོས་ར་ཚོགས།།
སང་ཉིན་ཨ་མྱེ་འདུལ་དུ་འགྲོ། ་་་་་
དེ་རིང་སྨན་མོ་ཡང་འཁོར་ལ། །
ཚིམ་པའི་ཆོས་ཆར་འབེབས་པར་མཛོད། །
གླུ་འཕྲུལ་བ་བྱུང་ན་སྙིང་ནས་བཤགས།
ངག་འཁྱལ་བ་བྱུང་ན་བཟོད་བཞེས་གསོལ།
འདིར་ཕེབས་རྒྱལ་བློན་ཐུགས་ལ་ཞོག
ཅེས་གླུ་དེ་ལྟར་ཕུལ་བ་དང༌། རྒྱལ་མཆོག་ཡིད་བཞིན་ནོར་བུ་
ཁོང་སྨན་མོའི་ཞུ་དོན་ཚིག་ལ་ནོར་འཕྲུལ་མེད་པར་གཟིགས་ནས་
ཆིབས་ལས་གཞོལ་ཏེ་རྒྱལ་བློན་གཉིས་གསུང་གླིང་དང་བཅུད་ཆེན་
ཟ་ས་བཅུད་རིལ་བུ་མྱོས་བྱེད་ཨ་རག་རིལ་བུ། སྐོམ་སེལ་མཁའ་
མགྲོའི་ཚེ་ཆང་སོགས་ལ་ལྷ་མི་ཀུན་གྱིས་ལོངས་སྤྱད་དེ་དགའ་སྤྲོ་་་
བསམ་གྱིས་མི་ཁྱབ་པའི་ངང་འབྲོང་རིའི་ཟོ་དོར་མི་ནག་རྟ་ནག་ཅན་
དང་། ། གྱིམ་ཚེ་ཁྲ་ཅོག་མི་རྟ་དཀར་པོ་བཅས་ཀྱི་འཁོར་གྱིས་བསྐོར་
ནས་སྒ་སྡེ་ཕྱིར་ལོག་ཕེབས། ། དེ་ནས་མཚོ་དེ་སྒོ་མོ་ཕྱེས་པ་འདྲ་བ་
ཞིག་བྱུང་བ་དང་རྒྱལ་མཆོག་མི་རྟ་གཉིས་ཉམས་སྣང་བག་ཚ་མེད་
པར་ནང་དུ་ཕེབས་པ་ན་རིན་པོ་ཆེའི་གླིང་མེ་ཏོག་སྣ་ཚོགས་བཀྲག་པ་
བྱ་ཚོགས་སྐད་སྙན་འབྱིན་པ་མཛེས་ཤིང་ཡིད་དུ་འོང་བ་དེའི་དབུས་
རིན་ཆེན་བདུན་གྱིས་སྤྲས་པའི་ཁང་བཟང་རྒྱ་ཆེ་ཞིང་མཛེས་པ་ ལྷ་
དབང་གི་གཞལ་ཡས་ཁང་དང་མཚུངས་པའི་ནང་དུ་སྤྱན་དྲངས་ནས་
རིན་པོ་ཆེའི་ཁྲི་དར་ཟབ་གོས་ཀྱིས་ཀླུབས་པའི་སྟེང་དུ་བཞུགས་སུ་
གསོལ་ནས་བརྟན་མ་དང་ཡ་མའི་ཚོགས་སྨན་མོ་འབུམ་སྡེ་དུ་མས་བྲོ་
གར་དང་དགྱེས་པའི་གླུ་དབྱངས་འདོད་ཡོན་གྱི་ཟས་རིགས་དུ་མས་
457
•;\
ཟ་



ir
is
མཆོད་དང་པ་བཅས་བཞུགས་ཤིང་། རྒྱལ་མཆོག་ནས་ལས་འབྲས་
དང་འཁོར་བའི་ཉེས་མིག་གི་བཀའ་ཆོས་གསུངས་པ་ན་སྨན་མོའི་
ཚོགས་ཀྱིས་གསོལ་བཏབ་ཞུ་བསྐུལ་བྱས་པས་སླར་འདོད་ཡོན་གྱིས་
ཚོགས་འཁོར་ལ་རོལ་དགྱེས་མཛད་ཅིང་དབང་ཕྱུག་ཧེ་རུ་ཀ་ལ་ཨ་
མེས་བྱང་ཆུབ་ཀྱི་དགོངས་བཞེད་གནད་དུ་བསྣུན་ཏེ་ཆོས་འཁོར་་་
བསྐོར་བ་ན་ཉིན་མཚན་དྲུག་གི་དུས་འདས། སླར་སྣང་མཐའི་སྤྲུལ་
པ་རྐྱང་རྒོད་འཕེལ་པོ་ནས་ཚེར་ལྷང་དང་བཅས་བྱོན་དགོས་པ་བརྡས་
བསྐུལ་བས་དེ་མ་ཐག་ཐུགས་བྲེལ་དང་བཅས་ཕེབས་གྲབས་མཛད་
ཅིང་ལྷ་ཀླུ་གཉན་དང་བརྟན་མའི་ཚོགས་བཅས་རླུང་འཚུབ་པ་བཞིན་
ཕེབས་པ་ན་ནག་ཤོད་སྲིབ་རིའི་རྩེའི་བདུད་སྲིན་ལྕེ་སྤྱང་མ་དེ་འཕར་
བ་ལ་བརྫུས་ནས་བྱ་ར་བྱེད་ཀྱིན་ཡོད་སྐབས་གེ་སར་ལྷ་ཡི་འཁོར་་
ཚོགས་རྣམས་དེར་ཕེབས་པའི་རྟགས་མཚན་ས་འགུལ་བ་ན་གཅན་
སྤྱང་འཕར་བ་མོ་གློ་བུར་དུ་ཅི་ཡིན་མེད་པའི་དངས་སྐྲག་ཅིག་བྱུང་
ནས་འཕར་བར་སྤྲུལ་པ་དེ་ཞིག་ནས་རང་གཟུགས་བུད་མེད་ནག་མོ་
མི་སྡུག་སྲིན་མོའི་གཟུགས་ཀྱིས་བྱ་ར་བྱེད་ས་དེ་ནས་རླུང་དམར་ཞིག་
གཡོས་པས་དགྲ་བླའི་གཉན་སྟག་དང་། སྐུ་རྗེ་གེ་སར་གཉིས་ཀྱིས་
རྒྱ་སྟག་གཉིས་ལ་སྤྲུལ་ཏེ་སོ་སྲུང་ཛ་རེ་བཟུང་སྟེ་ཕར་ཚུར་འཐེན་ནས་
ལུས་དུམ་བུར་བཅད་དེ་བཏུལ། དེ་ནས་ལ་ལུང་ཞིག་བརྒལ་བས་
བྲག་རི་སྦྲུལ་གྱེན་ལ་འགྲོ་བ་འདྲ་བའི་མགོར་ཐེའུ་རངས་སྲུང་མ་འུག་
པར་སྤྲུལ་ནས་སོ་པར་བསྡད་ཡོད་པ་དེར་ཡང་ཉམས་སྣང་སྔར་དང་
མི་འདྲ་བ་སྐྱི་གཡའ་བ་ཚ་ཟིང་ཟིང་ཞིག་བྱུང་བ་དང་ཕར་ཚུར་བྱ་ར་
བྱས་པས། སྤང་ལེབ་སྟེང་ན་བུ་མོ་ཤིན་ཏུ་མཛེས་མ་གཡུ་ཡི་རྣ་ཆ་
ཅན་ཆུ་དར་དཀར་དམར་གྱི་གོས་གྱོན་པ་གཉིས་ཤོ་རྒྱག་བཞིན་ཤོ་
458



，
*
བཤད་བྱེད་པ་ཞིག་མཐོང་བས་ཁོས་ ཅི་ཡིན་མེད་པར་ཤོ་ལ་དགའ་
ནས་དེའི་རྩར་ཕྱིན་པ་དང་ལྷན་བུ་མོ་གཉིས་གཅིག་གི་གདོང་ལ་་་་
གཅིག་གིས་བལྟས་ནས་མིག་བརྡ་བྱས་པ་དང་ལྷན་རྒྱལ་མཆོག་ནས་ཉི་
ཟླ་འཕྲུལ་ཞགས་དེ་གློག་འཁྱུག་པ་ལྟར་འཕངས་པ་ཐེའུ་རངས་བེར་མ་
ནག་པོའི་སྐེར་ཐེབས་ནས་ལུས་གྲུ་གུ་བཞིན་དུ་བསྡམས་པས་ཁོས་སྲོག་
སྙིང་ཕུལ་བས་མགར་བ་ནག་པོ་ལ་གཉེར་བཅོལ་ནས་འབངས་སུ་
བཀོད་ཅིང་དམ་ལ་བཞག དེ་ནས་ཕེབས་པ་ན་ཁྲོམ་ཆུ་ཆེན་པོའི་
རབ་ཁ་ན་སྦལ་པ་མགོ་དགུ་རྔམ་ཞིང་བརྗིད་པ་དེ་སོ་ལྟ་བྱ་ར་བྱེད་
བཞིན་འདུག་པས་གེ་སར་སྐྱེས་བུ་ཁོང་རྣམས་ཀྱིས་གཟུགས་མེད་འོད་
དམར་པོ་ཤར་བ་ཞིག་ལ་བརྫུས་ནས་ཉེ་བར་ཕེབས་པ་ན་ཀླུ་བདུད་
ཀྱིས་ཚོར་ཏེ་ལུས་སྦྲ་ཆེན་སུམ་འགྱུར་ཙམ་བྱས་ནས་འབབ་ཆུ་འཀག་
ནས་མཚོར་བསྐྱིལ་ཏེ་མགོ་བོ་ཡར་བཀྱག་ནས་ཕྱོགས་ཀུན་ལ་ལྟ་ཞིང་
ཟིང་ཟིང་དུ་ཡོད་པ་ན། རྒྱལ་མཆོག་གེ་སར་གྱིས་གཟིགས་ནས་དེ་
མ་ཐག་ལྷ་ཆེན་ཚངས་པའི་སྤྲུལ་པ་བྱ་ཁྱུང་འཇིགས་སུ་རུང་བ་ཞིག་
གིས་བར་སྣང་ལ་བཏེག་ས་པ་དང་ལྷན་སྨན་མོའི་བརྡ་ལུང་དང་བསྟན་
རྒྱལ་མཆོག་ནས་སྟ་ཆེན་བྲག་རི་ཧབ་གཤོག་ལན་གསུམ་བཏབ་སྟེ་རྣམ་
ཤེས་འཕོས། ཤ་ཁྲག་དགྲ་བླ་ཝེར་མར་མཆོད། དེའི་ཚེ་ས་འགུལ་
བ་དང་རི་སྒྲ་དང་ཤ་འོད་ཀྱི་སྒྲ་ཆེན་པོ་གྲགས་པས་བྲག་ནག་ཕོ་བྲང་གི་
ནང་རྫོང་བདུད་ཀྱི་ཨ་མྱེ་དེས་ཚོར་ཏེ་རྟགས་མཚན་འཚུབ་སྟབས་གློ་
བུར་དུ་དངངས་སྐྲག་གིས་དེ་ཕྱོགས་ལ་བལྟས་པ་ན། མིག་ལས་མེ་
འབར་ཏེ་མུ་སྟེགས་འཇང་པ་ནག་པོ། ། ཧོར་ཡན་ཐུབ་འཆི་གསོས་
སྨན་པ། ཟི་ཤང་འཕྲུལ་གྱི་བླ་མ་ཞང་ཞུང་ཀ་ར་ཀེང་ལོག སྟག་
ཡན་ངན་སྔགས་སྒོམ་པ་ལྔ་མདུན་འཁོར་དུ་ཡོད་པ་ན་མེ་ལྕེ་འབར་བ་
459



+-
-
- ,
་，
...
-
--
ལྟར་མེས་ཚིག་ ཁོ་ཅི་བྱ་མེད་པར་ཕར་ཚུར་བལྟས་པས་ཉིན་རྫས་
སྨན་དཔྱད་ ཐམས་ཅད་མེས་ཚིག ཡང་ལྟ་ སྟངས་གསུམ་པར་ཨ་
མྱེའི་སྒྲུབ་སྒོམ་ཡང་མེས་ཚིག་པ་མཐོང་བས་ཁོ་རྣམ་རྟོགས་མི་ཟད་
པས་རྒྱུད་འཁྲུགས་ཏེ་ཕྱི་རོལ་དུ་དོན་རྩིས་ན་དཔལ་རི་ཞིང་ནས་པད་
མས་རྒྱུད་བསྐུལ་ཏེ་དཔལ་མགོན་མ་ནིང་དེ་ཉིད་སྐད་ཅིག་གློག་འཁྱུག་
པ་བཞིན་དབང་ཕྱུག་ཆེན་པོའི་གཟུགས་སུ་བརྫུས་ནས་ཨེ་མྱེའི་མདུན་
ཐད་ནས་མགུར་གླུ་འདི་ལྟར་གསུངས་སོ། །
ཀླུ་འུ་ན་ཨ་ལུ་ཐ་ལུ་རེད། ་ ་་
ཐ་ལུ་འུ་ན་ལེན་ལུགས་རེད། །
ལ་ལུ་ངག་གི་འགུགས་ལུགས་རེད། །
སྙིང་དཀྱིལ་ལྷ་ལ་མཆོད་ཅིང་བསྟོད། །
་་དམིགས་པའི་ཤ་ཁྲག་མཆོད་པ་འབུལ།
ས་འདི་ཨ་མྱེའི་སྒྲུབ་ཁང་རེད། -
ང་འདྲ་ང་ངོ་མ་ཤེས་ན། ་་་་་
སྟེང་མཁར་ལྷ་ཡི་ཕོ་བྲང་ནས། མ་
གཞན་འཕྲུལ་དབང་བྱེད་གནས་ནས་འོངས།
བསྒྲུབས་བསྒྲུབས་དབང་ཕྱུག་ང་རང་ཡིན། །
ལྷ་མི་ལུས་དང་འབྲལ་མེད་ཀྱང༌།།
སྒོམ་མཁན་རྣམ་རྟོག་ཆེ་བས་ཕུང་།
དམ་བཅའ་མི་ལོ་བཅུ་གཉིས་རེད། །
ད་རེས་ལོ་དགུ་མ་ལོན་ཡོད། །
མིག་ལྟ་སྟངས་རང་དགྲ་རང་གཤེད་རེད། །
རྟེན་སྒམ་སྨན་དཔྱད་རང་སློབ་དེ།
་
460



•
。
。
。
འཛམ་གླིང་ཉུལ་ཡང་རྙེད་པ་དཀའ། །
དེ་ཡང་མདང་གསུམ་རྨི་ལམ་བཞིན། མ་
དེ་བསྒྲུབས་ཀྱང་བླ་མ་རང་གིས་བསྒྲུབས།
ཕུང་ཡང་ཨ་མྱེ་རང་གིས་ཕུང་། །
དཔེར་ན:འདྲ་མ་ཨེ་འདྲ་གདའ།
སྟག་ཤར་བཟང་པོ་ཇག་ལ་འགྲོ།
བློ་རྩེ་གཉིས་མེད་ན་ཇག་ལམ་ཡག་
སེམས་ཁོལ་རིལ་ཅན་གྱིས་ཤར་ལུ་དེས།
དོན་མི་འགྲུབ་མི་ཁས་ལུང་ཐང་བཀང་།
མ་སྲུ་བཟང་པོ་གནས་ལ་འགྲོ།
སེམས་གཅིག་ཏུ་བརྟན་ན་གནས་ལམ་ཡག
བློ་གྱ་གྱུ་ཅན་གྱི་སྨན་ཆུང་དེས། །
གནས་ས་མི་ཟིན་གོ་རུ་ལོག
དཔོན་ལུ་བཟང་པོ་སྡེ་སྐྱོང་བྱོན།
རང་དོན་རྒྱབ་བསྐྱུར་གཞན་དོན་ཡག་
མཐོ་དང་གྲགས་འདོད་དཔོན་ཆུང་དེས།
རང་དོན་བསྒྲུབས་པས་སྐུ་ཆས་ཤོར། །
བླ་ལུ་བཟང་པོ་གཞན་དོན་བྱོན། །
རེ་དོགས་འཁྲུལ་བྲལ་གཞན་དོན་རབ། །
ཐེ་ཚོམ་མཁན་གྱི་བླ་གྲྭ་དེས། །
འབྲེལ་ཚད་རང་གཞན་གཉིས་ཀ་ཕུང་།
དཔེ་ཟེར་སྲོལ་བདེན་སྲོལ་གཉིས་ཀ་རེད།།
ཁྱོད་ཨ་མྱེའི་གོང་ན་ནམ་མཁའ་གདའ། །
：
461



དེ་ཡོད་ཀྱང་མགོ་བོ་རྡེབ་དགོས་མེད།
ཟིལ་ལ་ཆེ་བ་ཉི་ཟླ་གདའ། །
ཡོད་ཀྱང་ཁ་དོག་འགྲན་དགོས་མེད།
སྟོབས་ཁྱོད་བས་ཆེ་བ་ང་རང་ཡོད། །
ཡོད་ཀྱང་མགོན་སྐྱབས་བྱེད་མཁན་ཡིན།
བདུད་ཡོངས་ཀྱི་དགྲ་བོ་ཇོ་རུ་རེད། །
རེད་ཀྱང་སང་མེད་གནང་མེད་རེད།
ཕྱི་སོ་སྲུང་འཕར་བ་རྒྱུག་མགྱོགས་ཆེ། །
ནང་དོན་སྲིན་མོ་དྲུག་རྩལ་ཆེ།།
ཐེའུ་རངས་འུག་པ་མིག་རྣ་གསང་།།
ཀླུ་བདུད་སྦལ་པ་འཇིགས་རྔམ་ཆེ།།
གྲྭ་འབངས་སྔོན་མོས་གཡེལ་མེད་སྲུང༌།
ངེད་ཅག་ལྷ་ཡིས་འབྲལ་མེད་སྐྱོང་། ་
འཇིག་རྟེན་ཉི་ཟླའི་བར་གསེང་ན། ་
ཞེད་དགོས་སུ་ལ་ཡོད་དོགས་མེད། །
ཕྱི་རོལ་རྒྱུ་བ་གང་ལ་འགྲོ། ་
ཧོར་འཇང་ཟི་ཞང་སྟག་གཟིག་གི། །
གྲ་འབངས་རྣམས་ཀྱི་རུས་བུ་བསྡུས།།
རིམ་གྱིས་འཆི་གསོས་སྨན་སྦྱོར་གྱིས།།
ལོ་གཅིག་འགོར་མེད་སོས་ངེས་ཡིན།
ད་རུང་སྒྲུབས་ལ་སྙིང་རུས་འབུངས།
བསྒྲུབས་པའི་ལྷ་དང་ངོ་བོ་མཉམ། །
དམིགས་ས་དགྲ་བོའི་ཡུལ་ཁམས་དེ།
462



ཡུད་ཀྱིས་སྲེག་པ་སྨོས་ཅི་དགོས།
འཇིག་རྟེན་ཁམས་ཀྱི་མི་གཟུགས་ལ།
རྩལ་ཁྱོད་ལ་ཆེ་བ་ཡོང་དོགས་མེད། །
འཕུར་ན་ནམ་མཁའི་བྱ་ལྟར་འཕུར།
འཛུལ་ན་ས་འོག་བྱི་ལྟར་འཛུལ། །
རི་བྲག་ཆུ་ལ་ཐོགས་པ་མེད།
མུ་སྟེགས་ཡོངས་ཀྱི་སྐྱབས་མགོན་འགྱུར།
ལས་དང་སྐལ་པ་ཁྱོད་ལ་ཡོད། །
གནའ་མི་ཡོངས་ཀྱིས་གཏམ་དཔེ་ལ།
དཀའ་ངལ་ས་ཐག་མ་བཅད་ན།
རེ་བའི་ས་ལ་མི་སླེབས་ཟེར། །
དཔྱིད་དུས་སོ་ནམ་མ་བྱས་ན།
སྟོན་དུས་ཟ་མ་མི་རག་ཟེར། ་
རྒྱུན་པར་ལྷ་ལ་མ་རེ་ན། །
འུ་ཐུག་འབོད་པས་མི་སྐྱོབ་ཟེར།
དཀའ་ངལ་སྒྲུབ་ལ་མ་གཞོལ་ན།
རྫུ་འཕྲུལ་རྟགས་མཚན་རྙེད་ལེ་མིན།
དེ་ཚོ་ཨ་མྱེའི་ཐུགས་ལ་ཞོག །
སྐྲག་དངངས་རྟགས་མཚན་ཞན་པ་དེ།
སྒྲུབ་ལ་གཞོལ་བའི་བར་ཆད་ཡིན།
ད་རུང་སློང་ཚད་ཅི་བྱུང་ཡང་།
རྟག་པར་མ་འཛིན་རང་སར་ཞོག
ཨུ་ཚགས་སྔར་བཞིན་སྒོམ་ལ་དྲིལ།
མ
.
.
463



དེ་རིང་ང་འཕྲད་ཐོག་མ་ཡིན། །
ལྷ་ཡི་ལུང་དོན་དང་པོ་ཡིན།
དེ་ནས་རིམ་པས་ལུང་བསྟན་དང༌།
མཐར་ཐུག་ལྷ་ཡི་ངོ་བོ་མཉམ།།
འཇིག་རྟེན་མངའ་དབང་བསྒྱུར་བས་ཆོག
གཏམ་འདི་བརྗེད་མེད་ཡིད་ལ་ཟུང་།།
ཡིད་འཐད་པ་འདྲ་ན་སྒྲུབ་ལ་འབུངས།།
མིན་ན་ཐུགས་བློར་ཅི་འཐད་གྱིས། །
ཞེས་མ་ཡིན་ཡིན་མདོག་གི་ གླུ་དེ་ལྟར་གནང་བས་ ཨ་ མྱེ་ཁོ་་་
བདུད་ལྷའི་ལུང་ཡིན་བསམས་ཤིང་དད་གུས་སྤྲོ་བ་ཚད་མེད་པ་བྱུང་།
ཡང་སྐབས་རེ་ཐེ་མ་ཚོམ་གྱིས་ན་རེ་མི་ཚེ་བསྒྲུབས་པའི་དགའ་ རབ་ལྷ་
ཡིན་མིན་ཐེ་མ་ཚོམ་དུ་འདུག ལྷ་ཡིན་ན་ངན་སྔགས་འཕྲུལ་འཁོར་
དང༌། མུ་སྟེགས་ཕྱི་རྒྱུད་ཤན་འབྱེད་སོགས་ གང་ཟབ་བདག་ལ་་
བསྟན་པར་མཛོད་ཅེས་ཟེར་བས་མགོན་པོ་ནག་པོས་མུ་སྟེགས་ཕྱི་རྒྱུད་
ཀྱི་ངག་སྔགས་ཤན་འབྱེད་ཕུང་འཁོར་དང་འཕྲུལ་འཁོར་རྒྱུད་ཇི་ལྟ་བ་
བཀྲོལ་ནས་གསུངས་པས་ཁོ་མངོན་པར་ཡི་རངས་ནས་དམ་བཅའ་
ཕུལ་ཞིང་སྔར་ལྟར་སྒྲུབ་པ་ལ་འབུངས་སོ། དེ་ཚེ་རྒྱལ་མཆོག་གེ་
སར་ནས་བླ་གཡག་ཉུལ་བ་དང་རྒྱལ་པོའི་སྐུ་འཁོར་འབྲོང་གཡག་དར་
མ་བཅུ་གསུམ་ཉིན་རེ་དེའི་ཕྱོགས་ལ་འབྱོང་ཁྱུ་དུམ་གཅིག་ལ་བརྫུས་
ནས་རྩྭ་ཟ་ཆུ་འཐུང་ལྟར་ཡན་དུ་ཡོད་པ་ན། བླ་འབྲོང་ཁམ་པ་རུ་
རྒྱས་དེ་ཡིས་འབྲོང་དུ་མ་མཐོང་ནས་དགའ་བ་སྐྱེས་ཏེ་མི་འཇིགས་
པའི་ངར་སྒྲ་འབྱིན་བཞིན་ར་བརྡར་དང་རྔ་མ་ཕྱར་ནས་ཚུར་བྱུང་བ་
དང༌། རྒྱལ་མཆོག་གེ་སར་ནས་ཕྱག་མདའ་ཞིག་ཡ་ཐོད་གཞི་མདོར་
464



..
•
-
་
སྤྲིངས་ནས་དེར་ཐུལ་བ་དང་། ཨ་མྱེ་ཡང་གྲིབ་ལྟ་བུས་ནག་ཐོམ་མེ་
ཡུད་ཙམ་བརྒྱལ་དུ་སོང་། དེ་ནས་ལྷ་མི་བཀའ་གྲོས་ལ་བདུད་ཀྱི་ཨ་
མྱེ་དེ་གློ་བུར་མེས་སྲེག་དགོས་པ་ལ་དགྲ་བླ་ཝེར་མས་ཙན་དན་གྱི་ཤིང་
ཕུང་ཏིལ་མར་སོགས་མཁོ་ཆས་བསགས་རྒྱུ་དང་གྲྭ་འབངས་ཀྱིས་མ་
མཐོང་སྔོན་ཨ་མྱེ་འདུལ་རྒྱུ་བཀའ་གྲོས་མཐུན། དེ་ནས་ཨ་མྱེའི་ཆུང་
མ་ཉུལ་བྱེད་མ་གོ་བོ་ནག་པོ་ཞིག་ཡོད་པ་བྲག་ལ་ཚང་བཅས་བྱ་ར་བྱེད་
བཞིན་ཡོད་པ་དེ་ལ་སྐྱེས་བུ་ཁོང་གིས་ཉི་ཟླའི་འཕྲུལ་ཞགས་ བཏབ་
པས་སྙི་ལ་ཐེབས་པ་དང་ཤུགས་རྩལ་གྱིས་འཐེན་ཏེ་མི་དམར་གཤིན་
རྗེའི་ཞལ་རས་ལ། དམར་ནག་ཁྲག་གི་སྤྱན་རྩ་གཡོས། ཤིན་ཏུ་
རྔམ་པའི་སོ་སྒྲ་འཁྲོལ་བཞིན་པར་བྱ་གོ་བོའི་གཤོག་པ་ནས་ཕྱག་གིས་
བཌུང་སྟེ་སྡིག་མོ་མཛད་པའི་མགུལ་གླུ་འདི་ལྟར་བསྩལ་ཏོ། །
ཨོཾ་མ་ཎི་པདྨེ་ཧཱུྃ། ་་་ ་་
གླུ་ཨ་ལ་ཐ་ལ་ཐ་ལ་རེད།་་
ཐ་ལ་ལ་མོ་ལ་ལ་རེད།་་་་་
ལ་ལ་ངག་གི་འགུགས་ལུག་ས་རེད། ་
བདེ་ཆེན་ལྷ་ཡི་ཞིང་ཁམས་ནས། ། ལ་
དཀོན་མཆོག་རྒྱལ་བ་རྒྱ་མཚོ་ལ།
གསོལ་བ་འདེབས་སོ་ཐུགས་རྗེས་གཟིགས།
ས་འདི་ནག་ཤོད་བདུད་ཀྱི་ཡུལ། ： ་་
མུ་སྟེགས་ཨ་མྱེའི་ཕ་མཁར་རེད།
ང་འདྲ་ང་ངོ་མ་ཤེས་ན། །
རྨ་ཁམས་གླིང་ཡུལ་ཁྲ་མོ་ནས།
བུ་ལྷ་སྲས་ཇོ་རུ་གེ་སར་ཟེར། །
,
པ
.
.
L
465



གེ་གེ་དགྲ་ལ་ལང་མི་ཡིན།
སར་ནི་དཔའ་སར་འགྲན་ཟླ་མེད།
སྐྱེས་བུ་ལྷ་ཡི་རྣམ་འཕྲུལ་ཡིན། །
སངས་རྒྱས་བསྟན་པ་འཛུགས་མི་ཡིན།
ཨ་མྱེའི་སྲོག་ཤིང་ཤན་པ་ཡིན།
ཆུང་མ་བདུད་མོ་ཉུལ་བྱེད་མ།
ཕྱི་སོབ་གོ་བོའི་བྱ་ཐུལ་ཅན། །
ནང་དོན་སོ་སྲུང་བྱ་ར་མོ།
ཁས་ལེན་མཁན་གྱི་ཆུང་མ་ཁྱོད།
དེ་རིང་དགྲ་བོའི་ལག་ལ་ཚུད། ་
གནའ་མི་བོད་ཀྱི་གཏམ་དཔེ་ལ།
ཀོ་ལོང་ཅན་གྱི་མིག་དེ་ལོང་།
སོམ་ཉི་ཅན་ལ་ལྷས་མི་སྐྱོབ། །
རེ་བ་ཅན་གྱིས་དོན་མི་འགྲུབ།།
དོགས་པ་ཅན་ལ་མི་དགེ་མང་།
ཟེར་ཡང་ཟེར་ལ་བདེན་ཡང་བདེན།
དེ་སྔ་ལོ་དགུའི་ཚུན་ཆད་དུ། །
ཉིན་གསུམ་མི་གཡེལ་བྱ་ར་བྱས། །
མཚན་གསུམ་མི་གཡེལ་སོ་པ་བྱས།
རེ་བ་བདུད་ཀྱི་བསྟན་པ་དེ།
ཨ་སྔོན་དགུང་ལས་ཨེ་མཐོ་བསམ།
མཆོད་བླ་ཨ་མྱེ་ཨེ་ཡོང་བསམ།
དོགས་པ་གེ་སར་ང་ལ་བྱས།
466



ཕྱི་ནང་བར་གསུམ་སྲུང་བ་བཞག་
གལ་དུས་སོ་ཕས་མ་མཐོང་ཟི།
དངོས་ཡོད་ཐམས་ཅད་ཆམ་ལ་ཕབ།
ཡང་སྒོས་ཆུང་མ་ཉུལ་བྱེད་མ། །
གེ་སར་ང་ཡི་སྒོས་དགྲ་ཁྱོད། །
བསྟན་པ་བཤིག་པའི་དགྲ་བོ་ཁྱོད།
ད་རེས་དགྲ་བོ་བཟུང་ལུགས་ལ། །
གླིང་རྗེའི་བསམ་པ་འགྲུབ་ལུགས་ལ།
གྲི་ཆུང་ཤེལ་གྲི་ཡུ་དཀར་འདི།
འཇམ་དབྱངས་དམར་པོའི་ཕྱག་མཚན་ཡིན།
་སོར་ཚད་ཐུང་སྟེ་རྣོ་ཁ་ཚ།
དེ་རིང་གོ་བོ་གསོན་བཤའ་བྱེད།
ཤ་དམར་རྒྱུན་ལེན་དྲེ་རྒྱུ་ཡིན། །
རྣམ་ཤེས་མར་མེ་ཡལ་རྒྱུ་ཡིན།
གེ་སར་ང་ལ་དགེ་སེམས་མེད།
གོ་བོ་བསད་ན་དཔའ་རྟགས་མཐོ།
ཤི་ཁར་འཚེ་ན་འགན་ལེན་གྱིས།
གླུ་གོ་ན་རྣ་བའི་བདུད་རྩི་ལ། །
མ་གོ་གླུ་ལ་འབྲས་བུ་མེད། །
སོ་སྲུང་གོ་བོའི་ཡིད་ལ་ཞོག །
ཅེས་ གླུ་དེ་ལྟར་གནང་ནས་གྲི་ཆུང་ཤེལ་ གྲི་ཡུ་དཀར་ ཤུབས་
ནས་ཕྱུང་སྟེ་གསོད་གྲབས་མཛད་པའི་ཚུལ་གྱིས་གོ་བོའི་སྐེ་ནས་དམ་
དུ་བཟུང་བ་དང་ཉུལ་བྱེད་མོས་ཨ་མྱེའི་ནོར་མཛོད་ཀྱི་ལྡེ་མིག་ཉི་ཤུ་
467 བྱ་བ་
,



་་
་་་་་
ཕུལ་ནས་སྐྱབས་ཞུས། རྒྱལ་མཆོག་གེ་སར་རིན་པོ་ཆེས་ སྐྱབས་་་
འགྲོའི་སྡོམ་ལུང་གནང་ནས་སྒྱུ་འཕྲུལ་གྱི་བཀོད་པ་དུ་མ་བསྟན་པས་
མོ་མངོན་པར་དད་ནས་ཁས་བླངས་དམ་བཅས་སླད་སངས་ཀྱི་བསྟན་
པ་སྲུང་བར་དམ་ལ་གནས་སོ། དེ་ནས་དགྲ་བླ་གཉན་ སྟག་དང་
གཉན་ཆེན་སྐུ་ལྷ་གེ་སར་བཅས་ཁོང་རྣམ་གསུམ་གྱི་སྤྲུལ་པ་སེང་གེ་
དཀར་མོ་གསུམ་གར་བྱུང་མེད་པར་སྒོ་སྲུང་སྟག་མོའི་ཐོག་ངར་སྒྲ་ས་
གཡོ་བ་བཞིན་བྱས་པ་དང་ལྷན་མཆོངས་པ་དང་སེང་གེ་དང་སྟག་མོ་
སྡེར་འཛིང་བྱས་ནས་སྟག་མོ་བསུབས་པ་དང་། གུ་ལང་གི་སྤྲུལ་པ་
སྟག་མོ་དེ་འཆི་ལ་ཉེ་བའི་ཚ་གཟེར་དང་སྐྲག་དངངས་ཚད་མེད་་་་
མྱངས་པས་སྤྲུལ་པ་བསྡུས་ཏེ་རླུང་ལྟར་རང་གནས་སུ་སོང་། དེ་
ནས་རྒྱལ་མཆོག་མི་ཡི་ནོར་བུ། ལྷ་ཀླུ་གཉན་གྱི་ཐུགས་སྲས། འགྲོ་
བ་འདྲེན་པའི་དེད་དཔོན་ཁོང་ཕྱི་ནས་མཇལ་ན་འཁོར་གསུམ་དགྲ་
དར་ཚུབས་སེ། རྨོག་དཀར་དར་འཕྲུ་ཚུབས་སེ། ཁྲག་དཀར་
འོད་མདངས་ལྷང་སེ། རྟ་ཕོ་འགྲོ་འདོད་ཤར་རེ་ནང་དོན་སངས་
རྒྱས་དགོངས་པ་ཡེངས་མེད་སྟོང་གསལ་ཝ་ལེ། ཀུན་ཏུ་བཟང་པོའི་
དགོངས་པ་མངོན་དུ་གྱུར་གྱུར་ནས་འཁོར་དགྲ་བླ་ཝེར་མ་ཆོས་སྐྱོང་
རྒྱ་མཚོ་ཁ་བ་བུ་ཡུག་འཚུབ་པ་བཞིན་སྐྱེས་བུ་དང་མཉམ་དུ་ཕེབས་
རྩིས་ཀྱིས་སྟ་ཆེན་བྲག་རི་ཧབ་གཤོག་དེ་ལན་གསུམ་བྲག་སྒོར་བསྣུན་
པས་སྒོ་ཝང་གིས་བྱེ་ནས་སྐྱེས་བུ་མི་རྟ་གཉིས་དང་། འཁོར་ཚོགས་
བཅས་ནང་དུ་ཐོགས་མེད་བྱོན་ནས་ཨ་མྱེའི་མདུན་ཐད་དུ་ཕེབས་པ་
དང་བྲག་སྒོ་ཕྱེས་པའི་འུར་སྒྲ་ཆེན་པོ་ཨ་མྱེས་ཐོས་རུང་ལྷའི་ལུང་ལྟར་
སྣང་བ་བསྒྱུར་ཏེ་གནས་སོ། དེ་ནས་སྐྱེས་བུ་ཁོང་གིས་དགོངས་པ་
ལ་དད་པས་གྲོལ་བར་མ་གྱུར་ཀྱང་བདེན་འབྲས་ཞིག་མ་བཤད་ན་
468



རང་དགར་མེར་བསྲེགས་པས་མི་འཐུས་དགོངས་ནས་སྐྱེས་པ་གེ་སར་ ་
ཁོང་གིས་སྐུ་ལ་རྒྱལ་བའི་དཀྱིལ་འཁོར་ལྷ་ཐམས་ཅད་རིལ་གྱི་སྒང་བུ་
ཁ་ཕྱེས་པ་བཞིན་རྫོགས་པ་ཞིག་བསྟན་པ་ན་ཨ་མྱེ་མིག་བཙུམས་ནས་
ཡོད་པས་དགྲ་བླ་ཝེར་མ་རྣམས་ཀྱིས་མེར་སྲེག་རྩིས་ཀྱི་གྲ་སྒྲིག་ཚར་
ཞིང་མི་ཚོར་བར་སྲུང་ཞིང་ཡོད་པ་དང་རྒྱལ་མཆོག་ཁོང་གིས་ཨ་མྱེའི་
ཡ་ཐོད་ལ་མཐེབ་ཀོར་གྱི་ས་ཀག་ཀག་ལན་གསུམ་མཛད་ནས་ཡ་འོ་ན་
ཨ་ མྱེ་ སྒོམ་ཆེན་ལགས། རྒྱུད་ བྱང་ཆུབ་ སེམས་ ལ་ མ་ སྦྱངས་ ན།
དགྲ་གཉེན་ཅན་ཆགས་སྡང་སྒོམ་ཚུལ་དེ། སངས་མི་རྒྱུ་དཀའ་ཚེག་་
ཆེ་རོགས་རེད། འོན་ཀྱང་ང་ཡི་གླུ་འདི་ཉོན་དང་འདྲ་མ་ཞིག་ཡོད་
ཨང་གསུངས་ནས་དགྲ་ལྷའི་དཔའ་ཐུང་ལ་དྲངས་པའི་མགུལ་གླུ་འདི་
ལྟར་བཞེངས་པར་གདའ་འོ། །
ཨོཾ་མ་ཎི་པདྨེ་ཧཱུཾ།་་་
གླུ་ཨ་ལ་དཀོན་མཆོག་འབོད་གླུ་རེད། །
ཐ་ལ་རྩ་གསུམ་རྒྱུད་སྐུལ་གླུ།
ལ་ལ་རང་སེམས་སངས་རྒྱས་དང་།།
འཁྲུལ་མེད་དགག་མེད་ཀླུ་ཞིག་ལེན།
བླངས་པ་དོན་དང་ལྡན་པར་ཤོག །
ས་འདི་ནག་ཤོད་བདུད་ཀྱི་ཡུལ། །
མུ་སྟེགས་བླ་མཆོད་ཕོ་བྲང་ནང་།
ཨ་མྱེས་ཁྱོད་ཀྱི་སྐུ་མཁར་རེད།་
ང་འདྲ་ང་ངོ་ཨེ་ཤེས་འདུག་་་
ང་འདྲ་ང་ངོ་མ་ཤེས་ན།
སྟེང་ལྷ་ནས་བུ་ཐོད་དཀར་པོ་ཟེར། །
，
་... #
*
་
469



ཚངས་པ་ལྷ་ཡི་སྲས་པོ་ཡིན།
དུས་གསུམ་སངས་རྒྱས་བཀའ་གྲོས་ནས།
ནག་ཕྱོགས་བདུད་ཀྱི་ཁ་གནོན་ལ།
གཤེད་མ་ལྷ་ནས་བསྐོལ་ལེ་ཡིན།
བར་མ་རྨ་ཁམས་གླིང་ཡུལ་ལ། །
གླིང་སྨུག་པོའི་གདུང་ལ་འཁྲུངས་ལེ་ཡིན།
ཇོ་ཇོ་དགྲ་ལ་ཇོ་ལེ་ཡིན།
རུ་རུ་དགྲ་ལ་རུ་ལེ་ཡིན།
བདུད་ཆེ་ཕྲ་ཡོངས་ཀྱི་གཉའ་གནོན་ཡིན།
གླེང་གླེང་གཏམ་གྱི་རྡོ་ག་དེ། ་་
ཨ་མྱེའི་མདུན་ལ་སླེབས་ལེ་ཡིན།
བསེར་བུ་རླུང་དང་ཇོ་རུ་གཉིས།
སོ་དང་དགག་མས་ཅི་ལ་ཁོག
འབྱུང་བ་ལྔ་ལ་རང་དབང་ཐོབ།
སྒྲིམ་མེད་མངོན་ཤེས་ཐོགས་པ་མེད།
བྱང་ཆུབ་སེམས་དཔའི་ལམ་བཟུང་ནས།
འབྲས་བུ་སངས་རྒྱས་དགོངས་ཡ་མངའ།
དེ་ཚོ་བབས་ཀྱི་འདྲ་མ་ཡིན། །
དེ་ནས་ཉོན་དང་སྒོམ་ཚུལ་མཁན།
མུ་སྟེགས་ཨ་མྱེ་གླུ་ལ་ཉོན།
འགྲོ་དྲུག་སེམས་ཅན་འདི་དག་ནི།
ཕ་མ་མ་བྱས་གཅིག་ཀྱང་མེད། །
འཁོར་བ་འདི་ལ་སྐྱེ་ཞིང་འཁོར།
470



ཚེ་
༣
*
ཐམས་ཅད་བདེ་བ་འདོད་པ་ལ། དང་
སྡུག་བསྔལ་ལས་བསགས་ཤུགས་ཀྱིས་འཁོར།
རྩ་བ་རང་ཁེ་གཞན་ཕམ་རྐྱེན། །
དུག་ལྔ་སྲོག་བཅད་རྒྱུ་ལས་རྐྱེན།
རང་བསགས་ལས་སྒྲིབ་གྲིབ་མ་བཞིན།
རང་དང་འབྲལ་བ་མེད་པས་ན།
ཁྱོད་འདྲའི་སྒོམ་ཚུལ་དཀའ་ཚེགས་དེ།
འགྲོ་ཀུན་མི་བདེ་སྡུག་བསྔལ་གཞི། །
སེམས་ཅན་ཆེ་ཕྲ་ཆུང་གསུམ་རྣམས།
སྲོག་ལ་གཅེས་པ་འདྲ་འདྲ་ཡིན།
བདེ་བ་འདོད་པ་དེ་བཞིན་གཅིག་
རྒྱུ་རྐྱེན་བྱུང་ཚུལ་མ་ཤེས་པ། ་
འཇིག་རྟེན་མུ་སྟེགས་ལྷ་ལ་དད།
གུ་ལང་དབང་ཕྱུག་སྒྲུབ་ཅིང་བརྩོན།
སེམས་ཅན་བསད་ནས་ཤ་ཁྲག་མཆོད།
ཕྲག་དོག་འགྲན་སེམས་ཁོང་དུ་བཅུག
དཀར་ཕྱོགས་སངས་རྒྱས་བསྟན་པ་དང་། །
གླིང་དཀར་བསྟན་ལ་འཚེ་བསམ་སྟེ།
སྒྲུབ་པའི་རེ་དོན་སྨིན་ལེ་མིན། །
མིན་དོན་རྩ་བ་བཤད་པས་ན། ས་
སྐྱབས་གནས་རྣམ་གསུམ་ཕ་མ་བྱས།
བཀའ་གསུང་ཉམ་མེད་སྙིང་ལ་བཞག
འགྲོ་དྲུག་སེམས་ཅན་བུ་རྒྱུད་བྱས།
་
471



༦
--
རང་བས་གཞན་གཅེས་ལས་དོན་སྒྲུབ།
ཐར་པ་ཐམས་ཅད་མཁྱེན་པ་ཡི། །
གོ་འཕང་ཐོབ་པའི་བདེན་པ་བརྡར། །
ནང་པ་སངས་རྒྱས་བསྟན་ལ་བཙུད། །
ལས་དང་རྒྱུ་འབྲས་དཀར་ནག་ཕྱེ། །
རྫོང་གཏེར་སྐྱེ་འགྲོའི་དོན་ལ་ཕག་
ཞིབ་ན་རང་དོན་སྤུ་ཙམ་མེད།
ངེས་དོན་རྒྱལ་བའི་གསུང་བཟང་ཡིན།
ཁྱོད་ཀྱིས་འཇིག་བརྟེན་ལྷ་སྒྲུབ་པ།
ཚེ་འདིར་ལོངས་སྤྱོད་སྙན་གྲགས་དང༌། །
མཐུ་ཆེ་ངན་འཕྲུལ་ཐོབ་བྱའི་ཕྱིར།
མི་ལོ་མང་ལ་དཀའ་ཚེགས་བྱེད། །
ཚེ་འདིར་འབྲས་བུ་ཅུང་ཐོབ་ཀྱང་།
ཕྱི་མ་འབྲེལ་ཚད་དམྱལ་བར་འཁྲིད། –་
དེ་བདེན་དུ་ཨེ་མཐོང་ཞིབ་བློས་དཔྱོད། པ
ད་རེས་ཁྱོད་དང་ང་རང་གཉིས། ་ ་
སྒེར་གྱི་རྩོད་གླེང་ཏིལ་ཙམ་མེད། ་ ་
རིག་པའི་ལྷ་དང་མ་རིག་བདུད། ་ ་
ལྷ་བདུད་གཉིས་ཀྱི་ཆ་ལས་གྲུབ། །
ང་རིག་པ་ཡེ་ཤེས་སངས་རྒྱས་སྐུ།.
ངས་རང་ལུས་རྒྱལ་བའི་དཀྱིལ་འཁོར་ལྷ། .
རང་ཞལ་མཇལ་བའི་བརྡ་རྟགས་སུ།
རྩ་གསུམ་ཞིང་དང་མཁའ་འགྲོ་ལྷ། ，
.
ge
,
，
་ ་
་
- ་
–
་



，
་
སྐུ
*
-
ས
ཏིལ་གྱི་སྒང་བུ་ཁ་བྱེ་བཞིན། །
བཀྲག་མདངས་འོད་ཟེར་ཤིག་སེ་ཤིག་
་འདི་གཞན་ལས་མ་བཙལ་རང་ལསུ་རྙེད།།
རང་ཉིད་སངས་རྒྱས་ལྟ་དགོངས་གཅེས།།
འགྲོ་ལ་བྱམས་དང་སྙིང་རྗེ་བྱེད། །
དཀོན་མཆོག་གསུམ་ལ་སྐྱབས་གསོལ་ཐོབ།
，ང་གེ་སར་རྩ་བའི་བླ་མར་སྒོམས།
་ ་ ་འདུན་པའི་ལམ་ལ་སྙེག་ཤེས་ན།།
བདེ་ཆེན་ས་ལམ་བསྐྱལ་བས་ཆོག
ཚིག་བདེན་པའི་གླུ་ལ་ཞིབ་དཔྱད་གྱིས།
མིག་སྡང་མིག་བསྒྲད་པས་ཕན་གོ་ཆུང་།
ང་གེ་སར་ལྷ་རྒྱུ་ལྷུན་གྱིས་གྲུབ།
༣. ང་རྒྱལ་འཕྲུལ་གྱི་མེ་ཕུང་དེ།
བྱམས་དང་སྙིང་རྗེའི་ཆུ་ཡིས་གསོད།།
ཁོལ་རིལ་རིལ་བྲེལ་བས་ཕན་པ་མེད།
ང་གེ་སར་གཤིན་རྗེ་སླེབས་ནས་ཡོད།
འབྲོས་དབང་མེད་པའི་དུས་མཚམས་འདིར།
བསམ་བློ་བཞི་གསུམ་བཅུ་གཉིས་ཐོང་།
བློ་རྩེ་ཉི་ཤུ་རྩ་ལྔ་ཁོད།
བདེ་བ་འདོད་ན་དད་འདུན་གྱིས། །
མིན་ན་དེ་རིང་ཐར་བསམ་མེད། །
ལྷ་བདུད་དབྱེ་བ་བྱེ་རན་ཡིན།།
བྱེ་ནས་གསོན་སྲེག་བྱེད་རྒྱུ་ཡིན།
-
473



，
ཉེས་སྒྲིབ་ཁུར་པོ་སྦྱང་རྒྱུ་ཡིན།
དུས་ཡག་ཉེས་ལམ་ལ་དཀར་ནག་མེད།
ཚིག་འགྱུར་མེད་བདེན་པའི་དྲང་གཏམ་ཡིན།
གླུ་གོ་ན་ཨ་ལ་ཡ་ལན་གྱིས།
མ་གོ་གླུ་ལ་འབྲས་བུ་མེད། །
ཨ་མྱེས་ཡིད་ལ་དེ་ལྟར་ཞོག །
ཅེས་གླུ་དེ་ལྟར་བཞེངས་པ་ན། ཁོས་མིག་སྡང་མིག་ལྟ་བཞིན་
མིག་ནས་མེ་ཡི་ཚ་ཚ་འཕྲོ་བཞིན་གུ་ལང་གི་གཟུགས་སུ་བརྫུས་ནས་
བསམ་པ་ལ། ཨ་ཙི་ཇོ་རུ་འདི་འཕྲུལ་ཆེ་བ་ལ་སུས་ཀྱང་བཀག་མ་
ཐུབ་པ་འདིར་འབྱོར་བས་མ་ཚད་འཁོར་གཡོག་ཀྱང་འདི་ཙམ་འདུག
དཔུང་གིས་འཐབ་ཀྱང་མི་ཐུབ། དེ་བས་མཐུ་རྩལ་གྱིས་བསྒྲལ་ཨེ་
ཐུབ་རེ་ནས། དད་འདུན་མེད་པའི་ཁར་ཞེ་སྡང་ང་རྒྱལ་དྲག་པོས་
སྐྱེས་བུ་ཁོང་གི་གསུང་མགུལ་གླུ་ལེན་མཇུག་རྫོགས་མ་ཐག་མུ་སྟེགས་
ནག་པོའི་ཐུན་རྫས་མེ་འབར་དེ་ཁོས་རྡེག་རྩིས་ཀྱིས་ལག་ཏུ་བཟུང་
ནས་ན་རེ་ཁྱོད་ཇོ་རུ་ཟེར་བའི་མིང་གཡེར་ཅན། ཨེ་འཕྲད་རེ་བ་
བྱས་ལེ་དེ། གུ་ལང་ལྷ་ཡིས་བཀུག་ལེ་རེད། བཀུག་ནས་བུ་དང་
འཕྲད་དུས་འདིར། ཚིག་གསུམ་བདེན་འབྲས་ཨེ་འདྲ་ཡོད་ པས་
ཉོན་ཨང་ཟེར་ནས་གླུ་འདི་ལྟར་བླངས་པར་གདའ་འོ།
གླུ་ཨ་ཏྲི་པ་ཏཱི་དུ་ཏྲི་ཞིང་། ་་ ་
ཞང་ཞུང་བོན་གྱི་ལེན་ལུགས་རེད།
མཐོ་བ་གནམ་གྱི་དབྱིངས་ཤེད་ན།།
དབུགས་རླངས་ན་བུན་འཐུལ་ས་ནས།
དྲག་པོའི་ཐོག་རླུང་འཚུབ་ས་ནས། །
-
，
474



གུ་ལང་དབང་ཕྱུག་བདུད་ཀྱི་ལྷ།
སྲོག་གཅོད་འཁོར་ཚོགས་བྱེ་བ་འབུམ།
གློག་དམར་བཞིན་དུ་ཆོས་ལ་ཤོག
དགྲ་མཐའ་ཆོད་ལ་དཔུང་རོགས་མཛོད།
ས་འདི་ཚོ་ཨ་མྱེའི་མཁར་རྫོང་རེད།
མི་ང་འདྲ་ཨ་མྱེ་འབུམ་ཐུབ་ཡིན། །
མུ་སྟེགས་ནག་པོའི་བླ་གནས་ཡིན། །
ཀུན་གྱིས་བཀུར་བའི་བླ་མ་ཡིན། །
གུ་ལང་ལྷ་དང་དབྱེར་མེད་ཡིན། །
ནག་པོ་བདུད་ཀྱི་རྟེན་ཕུར་ཡིན།
འཆི་མེད་ལྕགས་སྲོག་ཐོབ་པའི་བུ།
ཤི་བ་སློང་བའི་སྨན་དཔྱད་ཡོད།
གུར་དཀར་གུར་སེར་གུར་ནག་དཔོན།
ཞང་ཞུང་ཁྲི་བརྟན་ཀླུ་བཙན་དཔོན།
ཤིང་ཁྲི་གཡུ་རྩེ་ས་ཐམ་རྒྱལ།
སྟག་གཟིག་རྒྱལ་དང་ཁ་ཆེ་རྒྱལ།
བདུད་རྒྱལ་ཁབ་ཡོངས་ཀྱི་བླ་གནས་ཡིན།།
རེ་ལྟོས་སྐྱབས་གནས་ཞུ་ས་ཡིན།
ཕོ་ང་ཡི་གོང་ལ་སུ་ཞིག་ཡོད།
དེ་ནས་མ་ངན་ཇོ་རུ་བུ། །
ཆོས་དཀར་པོ་ཨམ་དེ་ཅི་ལ་ཟེར།
ཐམས་ཅད་ཕུང་བའི་ཕུང་འདྲེ་ལ།
དད་པའི་འདུན་པ་ཅི་ལ་འཇོག
475



ཁྱོད་སྐྱེས་ནས་ཉི་མ་ད་བར་དུ། །
ཐོག་ཐོག་རྒྱལ་དང་ཐོག་ལྷ་རིང་།
སྟོབས་ལྡན་ཟི་རྒྱལ་ཨ་བུ་སྨན།
འགྲན་གྱིས་མི་ཐུབ་རྒྱལ་ཕྲན་མང་། །
དངོས་ཡོད་དངོས་མེད་དུ་མའི་དཔུང་།
ཆག་མལ་མེད་པ་བཟོས་པ་དེ།།
བྱ་བ་ཉེས་ཆེན་ཁྱོད་རང་ཡིན།
རང་བས་གཞན་གཅེས་ཅི་གོ་རེད།
སྲོག་ལ་གཅེས་དམར་འདྲ་འདྲ་ཡིན།
ད་རུང་ཁྱོད་ལ་དད་དགོས་ཟེར།
ཐམས་ཅད་ཕུང་བའི་དགྲ་བོ་ལ། །
དད་འདུན་ཟེར་བ་སྙིང་ཁམས་འཁྲུག
སྙིང་དཀྱིལ་དྲན་པ་འགྲེ་ལྡོག་བྱེད། །
སྒྱུ་མ་འཕྲུལ་གྱི་ལྷ་གཟུགས་འདི། །
འཕྲུལ་ཁྱོད་ལ་ཡོད་ན་ང་ལ་ཡོད། །
རྩལ་ཁྱོད་ཀྱིས་ཕྱུང་ན་ངས་ཀྱང་བྱུང་།
སྲིད་པ་དར་ནས་ལྷ་བདུད་དར།
སོ་སོའི་རང་ཆུས་རང་གི་བཟུང་།
སྡོད་བདེ་བྱས་ན་ཀུན་ཀྱང་སྐྱིད།
ལེ་ལན་རྩ་བ་ཁྱོད་ལ་ཐུག་
ཆབ་ཆུ་མགོ་གཏིང་ནས་མ་དཀྲུག་ན།
ཀླུ་གདོལ་པའི་ཁོན་འགྲས་ཡོང་དོན་མེད།
ཀླུ་གདོལ་པར་ཁོན་འགྲས་མ་ཤོར་ན། །
476



ལུས་འདོམ་གང་མཛེ་ཡིས་ཟིན་དོན་མེད།
མགྲོན་སྤྲང་པོའི་སྒོ་རྡུང་མ་བྱས་ན། །
ཁྱི་རྡ་ལིས་ཉ་ནས་འཇུ་དོན་མེད།
རྡ་ལིས་ཉ་ནས་མ་འཇུས་ན།
ལུས་འབྱུང་གཞི་ན་ཚས་མནར་དོན་མེད།
ཁྱོད་བྱུ་རུས་བདུད་ལ་མ་དགྲ་ན།
བདུད་ནག་པོས་འཚེ་བ་བྱེད་དོན་མེད།།
བདུད་ཡོངས་ཀྱི་འཚེ་བ་མ་བྱས་ན།
ཚེ་འདི་ལ་མི་དགེ་འབྱུང་དོན་མེད།
དོན་དེ་ལ་དཔྱད་ནས་གོ་བ་ལོང་།
ཚེ་འདི་ལ་མཐུ་རྩལ་མ་ཆེ་ན། །
ཕྱི་མ་ཟེར་བ་ཅི་གོ་རེད། །
གདོས་བཅས་ལུས་འདི་བྱ་ཁྱིས་ཟ།
སེམས་ལ་ལུས་གཞི་གྲུབ་དོན་མེད།
མི་ཡི་རྩ་བ་མི་ལ་གྲུབ། །
ཤིང་སྨྱུག་མ་ཤུག་པར་འགྱུར་དོགས་མེད།
འབྲས་ས་ལུ་ནས་ལ་འགྱུར་རྒྱུ་མེད། །
རྡོ་ཕ་ཝང་ས་ལ་ཡོང་མི་སྲིད། །
མི་སྲིད་སྲིད་པའི་རྫུན་གཏམ་ལ། ་
བདེན་པ་ཨ་མྱེས་མི་མཐོང་འདུག
གཏམ་ཡང་བཤད་རྣ་བ་ཚ་རོགས་རེད།
ཁྱོད་སྲོག་ལ་གཅེས་ན་ཕར་ཕར་སོང་། །
མིན་ཚེ་ང་ལ་རྒོལ་འདོད་ན། །
177



མུ་སྟེགས་ནག་པོའི་ཐུན་རྫས་འདི།
གནམ་ལྕགས་ཐོག་དང་ཅི་མི་འདྲ།
བཏབ་ན་རི་བྲག་ཐལ་བར་བཟོ།
ཁྱོད་ལུས་དུམ་བུར་མ་བཏང་ན།།
ཐུན་རྫས་ཟེར་བ་ཨ་དགོས་ཆུང་།
ད་རུང་མི་ལྤགས་གཡབ་མོ་ཡོད།
གཡབ་ན་སྐྱེ་འགྲོའི་བླ་ཚེ་བསྡུ།
ད་རུང་བཤའ་གྲི་ངར་མ་ཡོད། །
གཡུག་ན་རི་བྲག་དུམ་བུར་གཅོད།
སྡུག་ཁྱོད་ཅག་ཙམ་ལ་ཨའུ་ཙི།
ད་མ་འདུག་ལ་མོ་རང་གནས་སོང་། །
རྔམ་ན་ཨ་མྱེ་མི་ཁྲོ་རེ། .
ལག་ལེན་གསེར་ཐིགས་མི་བྱེད་རེ།།
དགྲ་ཇོ་རུས་བསམ་བློ་ཐོངས་དང་དགའ།
གླུ་གོ་དོན་ཡིད་ལ་དེ་ལྟར་ཞོག །
ཅེས་ གླུ་དེ་ལྟར་བླངས་ནས་ ཕར་ཙམ་ཨེ་འབྲོས་ རེ་ནས་ སྟོད་
ལངས་ཀྱི་སྡང་ལྟས་རྔམ་རྔམ་བྱས་བྱུང་བ་ན། གེ་སར་གྱི་ཞལ་ནས།
ཧེ་ཧེ། ང་ཐག་རིང་ནས་ཁྱོད་ཀྱི་དོན་ལ་འོང་བ་ཡིན་པས་ང་ཕྱིར་
ལོག་ཏུ་འགྲོ་བ་མི་སྲིད། བྱམས་དང་སྙིང་རྗེ་མེད་ན་དྲག་སྔགས་
ཀྱིས་བགེགས་མི་ཐུལ། སྐྱབས་འགྲོ་དང་ཚད་མེད་བཞིའི་ སེམས་
བསྐྱེད་མེད་ན་འཁོར་བའི་མཚོ་ལས་མི་སྒྲོལ། སྐུ་གསུམ་མངོན་དུ་མ་
འགྱུར་ན་འགྲོ་བའི་དོན་མི་ནུས། དུག་ལྔ་ཡི་ཤེས་ལྔར་མ་སྨིན་ན་
རང་གཞན་འཚང་མི་རྒྱ། ཁྱོད་ཀྱི་ཨ་འཐས་ཐེར་གཟུགས་ཀྱི་གུ་ལང་
478



ལྷའི་གསལ་སྣང་སྙིང་རྗེ་མེད་པའི་རྨོད་པའི་ཐུན་རྫས་ལ་ང་ཡ་མི་ང་།
སྟོང་གསལ་ཏིང་ངེ་འཛིན་ཡེ་ཤེས་ཀྱི་ལུས་པོ་གཡབ་མོས་མི་ཁུག་ལ་
གྲིས་ཀྱང་མི་ཆོད། མཚོན་ལ་ཡ་མི་ང་གསུངས་པས། ཁོ་ལྷག་པར་
ཁྲོས་ནས་ཐུན་བཏབ་པ་ན་མེ་ལྕེའི་ཟེར་ར་ཐར་རེ་བྱུང་ཡང་གེ་སར་
ཁོང་སྟོང་གསལ་ཏིང་ངེ་འཛིན་རྡོ་རྗེའི་ལུས་སུ་སྨིན་པ་ལ་ཅིས་ཀྱང་
གནོད་མ་ནུས། དེ་ནས་གཡབ་མོ་ལན་གསུམ་བཏབ་རུང་རླུང་་
འཚུབ་གཡོ་བ་ཙམ་ལས་ཅི་མ་ཐུབ། བསྒྲལ་གྲི་ལན་གསུམ་གཡུག་
བྱུང་ཡང་འཇའ་ལ་བཏབ་ པ་ལྟར་ སོང་ཞིང༌། ལྷ་ཀླུ་གཉན་དང་
བསྟན་སྲུང་རྣམས་ཕྱི་རོལ་དུ་ཕྱི་ཆད་ཅུང་ཟད་བྱེད་དགོས་པ་བྱུང་
ཡང་། ཁོས་གེ་སར་མ་ཐུབ་པ་ཤེས་ནས། ལ་མོ་འཕྲུལ་གྱི་རྔ་ལ་བཞོན་
ནས་བྲོས་རྩིས་བྱས་པ་དང་ལྷན་གེ་སར་རྒྱལ་མཆོག་རིན་པོ་ཆེས་དེ་མ་
ཐག་ཨ་མྱེའི་མགུལ་པ་ནས་བསྡུས་ཏེ་སར་མནན་ནས་ཞགས་པས་གྲུ་
གུ་བཞིན་དུ་བསྡམས། མི་འཆོར་བ་སྲུང་འཁོར་གྱིས་རྒྱས་བཏབ་
ནས་ཐུགས་སྙིང་རྗེ་ཁྲོས་པའི་སྐུ་རུ་བཞེངས་ནས་མགུལ་གླུ་འདི་ལྟར་
གསུངས་སོ།
ཨོཾ་མ་ཎི་པདྨེ་ཧཱུྃ
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད། །
བདེ་ཆེན་དག་པའི་ཞིང་ཁམས་ནས། །
ཆོས་ལོངས་སྤྲུལ་གསུམ་ཐོད་ཕྲེང་རྩལ།
གུ་རུ་མཚན་བརྒྱུད་ཡང་སྤྲུལ་སོགས།
གསོལ་བ་འདེབས་སོ་ཐུགས་རྗེས་གཟིགས།
བྱས་ཚད་ཆོས་སུ་འགྲོ་བར་ཤོག་
479



འཕགས་པ་རིགས་གསུམ་མགོན་པོའི་ཚོགས།
དབྱིངས་བཞུགས་རྩ་གསུམ་ལྷ་ཚོགས་ལ།
གསོལ་འདེབས་བྱིན་རླབས་མ་ཆུང་ཞིག
བདུད་ལྷ་དག་པའི་ཞིང་ལ་དྲོངས།
ས་འདི་དང་ང་འདྲའི་ལོ་རྒྱུས་དེ། །
ཨ་མྱེ་ཁྱོད་ཀྱི་ཡིད་ལ་གསལ། །
དེ་རིང་ཁྱོད་དང་ང་རང་གཉིས། །
ལྷ་བདུད་བར་གྱི་སྨོན་ལམ་དང་།
འགྲོ་དྲུག་སེམས་ཅན་ཀུན་གྱི་དོན། །
ཕན་གནོད་བར་གྱི་བདེན་ཚིག་འབྲས།
དགྲ་གཤེད་ལས་ཀྱིས་གྲུབ་ལེ་རེད།
གྲུབ་ནས་ལག་ལེན་དུས་སྐབས་རེད།
ཨ་མྱེའི་མཐུ་དང་ཞ་ཉེའི་མདུང་། །
དགྲ་ལ་བཙུགས་ན་རྩེ་མོ་གུག
ཨ་མྱེའི་སྒོམ་དང་བྱིས་པའི་མཁར།
ཡུན་དུ་མི་བརྟན་རྨིང་ནས་འགྱེལ། །
ཨ་མྱེའི་ལྷ་དང་ནམ་མཁའི་འཇའ། །
དགོས་ངེས་སྐྱབས་ན་སྟོང་པར་ཡལ།
ཨ་མྱེའི་སྟོབས་དང་ཐལ་གྲང་མེ། །
མཐོང་མ་ཐག་ཏུ་ཐལ་བར་འགྱུར། །
ཨ་མྱེའི་དཔའ་གཏམ་གཡུ་འབྲུག་སྒྲ།
ཉན་ཡག་བྱས་ན་ལག་ལེན་སྟོང་།
དེ་སྔ་བསྒྲུབས་བསྒྲུབས་བྱ་བ་དེ། །
480



རང་མཐུ་རང་གི་ལྟག་པར་བབས།
ཁྱོད་ལ་གུས་བཀུར་སྲི་ཞུ་མཁན། །
མུ་སྟེགས་འཇང་པ་ནག་པོ་དང༌། །
ཧོར་ཡན་ཐུབ་འཆི་གསོས་སྨན་པ་གཉིས།
ཟི་ཤང་འཕྲུལ་གྱི་བླ་མ་གསུམ།
ཞང་ཞུང་ཀ་ར་ཀིང་མགོ་བཞི།
སྟག་ཡན་ངན་སྔགས་སྒོམ་པ་ལྔ།
ཁྱོད་ལ་དད་པའི་སློབ་འབངས་བྱས།
མཐའ་མ་ཨ་མྱེས་སྲོག་དམར་བཅད།
སྐྱབས་གནས་ཞུས་ན་དེ་མཚུངས་རེད།
ལྷ་གུ་ལང་སྒྲུབ་ལ་བཙོན་རྒྱུ་དེ། །
དགོས་ངེས་རྟགས་དང་ནུས་མཐུ་མེད།
དགྲ་ཐོག་ཏུ་བྱུང་དུས་འཇའ་ལྟར་ཡལ།
རེ་ལྟོས་ཡིད་ཐག་ཆད་ས་རེད། །
ཉེས་མིད་སེམས་ཅན་བསད་བསད་ནས།
ཤ་ཁྲག་མཆོད་པའི་འབྲས་བུ་མེད། །
སྡིག་ལྟུང་རྣམ་སྨིན་ཁུར་པོ་ལྕི།
རང་བསགས་རང་ལ་སྨིན་ངེས་ཡིན།
སྨིན་པའི་མགོ་མོ་ཚུགས་ལེ་ཡིན། །
ནག་ཕྱོགས་བདུད་ཀྱི་ཁ་གནོན་ལ།
གོང་མ་ལྷ་ཡི་བཏང་ལེ་ཡིན།
ང་འགྲོ་ཁས་ལེན་བྱས་ལེ་ཡིན།
རྒྱལ་ཀུན་མཐུན་སྦྱོར་བྱིན་རླབས་མཛད།
481



ཆུང་མ་ལས་སྐྱེས་ནས་དཔའ་རྩལ་དང་།
སྟོབས་ཤུགས་རྫུ་འཕྲུལ་ཐོགས་པ་མེད། །
འཛམ་གླིང་མངའ་དབང་བསྒྱུར་ངེས་ལ།
ཧོར་བདུད་འཇང་མོན་བདུད་ཀྱི་རིགས།
རྐང་འོག་ཐལ་བར་མི་བརྩི་འོ། །
ཆུས་བསྟན་རླུང་ལ་བསྐུར་རྒྱུ་ཡིན།
ཁྱོད་རྐང་དྲུག་འབུ་ལ་མི་བརྩི་འོ། །
དགོས་ངེས་བསླབ་བྱ་མ་ཉན་ནས།
རང་སྡུག་རང་གིས་ཉོས་པའི་བུ།
གནའ་མི་བོད་ཀྱི་གཏམ་དཔེ་ལ། །
གོ་བ་མེད་པའི་བུ་ཆུང་ལ། །
འཇམ་པའི་ཚིག་གིས་ངོ་བསུ་ལས། །
ཐལ་ལྕག་དབྱུག་པས་བཅོས་ན་དགའ།
ཤེས་མེད་བུ་མོ་དྲེད་མ་ལ། །
དྲིན་ཆེན་ཕ་མའི་ཁ་དྭ་ལས།
མི་ཡུལ་ཉམས་མྱོང་མཐོང་ན་དགའ།།
ཆོས་ལད་དཔོན་ལད་སྤྲང་ལད་ལ། །
བློ་ཉེའི་བསླབ་བྱ་བྱས་པ་བས། །
མྱང་མྱོང་ལན་གཅིག་མཐོང་ན་དགའ།
ཟེར་ཡང་ཟེར་ལ་བདེན་ཡང་བདེན། །
བདེན་པའི་ལག་ལེན་བྱེད་རྒྱུ་ཡིན།
ལས་འབྲས་མངོན་སུམ་འདོན་རྒྱུ་ཡིན།
སྲོ་མ་ར་ཙའི་ཐག་པ་འདིས།
482



གྲུ་གུ་བཞིན་དུ་བསྡམས་ནས་ཞོག
བློ་ངག་འཕྲུལ་ཉེས་སྒྲིབ་བྱང་བར་ཤོག
ཏིལ་མར་སྣུམ་གྱིས་བརླན་པ་ཡི། །
རས་བལ་མགོ་འཇུག་མེད་པར་དཀྲིས།
ལས་བསགས་སྡིག་ལྟུང་བྱང་ནས་ཀྱང་།
བདུད་ལུས་ལྷ་རུ་འགྱུར་བ་ཤོག
དེ་ལ་ཡེ་ཤེས་མེ་སྦར་བས། །
དུག་ལྔའི་ཚང་ཤིང་བསྲེགས་ནས་ཀྱང་།
སྐུ་ལྔའི་འབྲས་བུ་ཐོབ་པར་ཤོག
ཐལ་བ་ཆུ་ལ་བསྐུར་བྱེད་པ།
བདུད་བསྟན་མགོ་བོ་མ་མཐོ་ཞིག་
ཁྲོ་བོ་ཁྲོ་མོ་ཡེ་ཤེས་ཚོས།
སྐྱེས་བུ་ང་ཡི་མགོན་སྐྱོབ་མཛོད།།
དད་ན་དགའ་བའི་ཞིང་ལ་འདྲེན།
སྡང་ན་ལས་བསགས་རྣམ་སྨིན་གྱིས།
དམྱལ་བའི་གནས་སུ་མ་འགྲིམ་པར།
གདོད་བཅས་ལུས་ལ་སྨིན་པར་ཤོག
ལས་སྒྲིབ་ཁུར་པོ་བྱང་ནས་ཀྱང་།
མ་འོང་འགྲོ་ལ་ཕན་བྱེད་ཤོག
ཁྱོད་ཨ་མྱེའི་ཡིད་ལ་དེ་ལྟར་ཞོག
ཅེས་གླུ་དེ་ལྟར་གསུངས་པ་དང་། དགྲ་ལྷ་ཝེར་མའི་ཚོགས་
ཀྱིས་གེ་སར་གྱི་བཀའ་བཞིན་ཡན་ལག་དམ་དུ་བསྡམས། ལུས་སྣུམ་
རས་ཀྱིས་དཀྲིས་ནས་སྒྲུབ་ཕུག་དེ་ཡི་ཡང་སྦུག་མུན་དོང་དུ་བཅུག་སྟེ་
483



ཤིང་བརྩེགས། དེ་ལ་གེ་སར་ཁོང་གིས་སྨོན་ལམ་བདེན་ཚིག་དང་
སྒྲགས་ཡེ་ཤེས་ཀྱི་མེ་སྦར་ནས། དུད་པ་འཐུལ་མེད་ངང་སྒྲུབ་སྒོ་རྡོ་
ཞུན་གྱི་སྦྱར། ནང་དུ་མུ་སྟེགས་ཨ་མྱེ་ཨ་ཚ་ཨ་ནའི་འབོད་སྒྲ་དི་རིའི་
ངང་ཡོད་པ་བསྲེགས་ནས་བཏུལ། དེར་ཨ་མྱེའི་མཁོ་རྫས་སྒམ་དང་
རྒྱུ་ནོར་ཁྱད་འཕགས་འཇིག་རྟེན་ན་མཁོ་བ་མེས་ཚིག་འཕྲོ་རྣམས་ལྷ་
སྲུང་གིས་ཕྱི་རོལ་དུ་དྲངས། གླིང་རྗེ་མི་ཡི་ཉི་མ་ཁོང་སྤྲུལ་པའི་ལྕག་
ཁྲ་བརྒྱ་རྩ་བརྒྱུད་དང་དགྲ་བླ་ཝེར་མའི་སྤྲུལ་པ་ཁྲ་ གླག་དུ་མས་གྲ་
འབངས་བརྒྱ་ཕུག་རོན་བརྒྱར་བརྫུས་ནས་ཡོད་པ་དེ་དག་འཇུམ་རྩལ་
གྱིས་བཙུམ་པ་ན། གྲ་འབངས་བདུན་བསེར་རླུང་ལ་བརྫུས་ནས་
ཞང་ཞུང་དུ་ཤོར། གྲ་འབངས་གཞན་རྣམས་ལ་སྐུ་རེ་བསྟན་ནས་
བདེན་འབྲས་ཀྱི་གསུང་གླུའི་ཆོས་ཆར་ཕབ་ནས་ཐམས་བཅད་འདུན་
པ་ལ་འཁོ་བས་མཚམས་སྦྱར་ནས་ས་སྤྱོད་ ཤམ་བྷ་ལར་བདེ་བར་་་་
བཀོད། དེ་ནས་དགྲ་མཐའ་རྩད་ནས་ཆོད་ཅིང་དེ་ནུབ་བྲག་ཕུག་ཏུ་
ལྷ་འདྲེ་འཁོར་དང་བཅས་པ་འདོད་ཡོན་ལོངས་སྤྱོད་ཚོགས་ལ་རོལ་
ནས་ཐུགས་སེམས་བདེ་བར་བཞུགས། དེ་ཡི་ཕྱི་ནང་རྨ་རྒྱལ་གྱིས་
གདན་ཞུ་དང་བཅས་དགྲ་ལྷ་སྨན་མོའི་འཁོར་ཚོགས་དང་བཅས་པ་རྨ་
རྒྱལ་གྱི་ཕོ་བྲང་དུ་ཕེབས། ཞག་གསུམ་རིང་འཁོར་ལོ་སྡོམ་པའི་
དབང་དང་ཆོས་ཆར་བཟང་པོ་ཕབ། ལྷ་ཀླུ་འཁོར་དང་རྒྱལ་བློན་སྡེ་
བཞི་བྲན་དུ་འཁོལ་བའི་རང་རྟགས་ སུ་ལྷ་ཚངས་པ་དང་བརྒྱ་བྱིན།།
རྒྱལ་ཆེན་སྡེ་བཞི་སོགས་འཇིག་རྟེན་སྐྱོང་བ་རྣམས་ཀྱིས་གཙུག་ ཏུ་
བཀུར་བའི་མཐུས། འཇིག་རྟེན་ས་གཞི་འགུལ་བའི་ངང་ ཤར་་་་་
ཕྱོགས་ནམ་མཁའི་མཐོངས་ནས་ལྕགས་ཀྱི་འཁོར་ལོ་རྩིབས་བརྒྱད་
འོད་ཟེར་དཔག་ཚད་བརྒྱ་ཕྲག་འཕྲོ་བ་ཞིག་འཁྱིལ་ལི་ལི་འཁོར་བཞིན་
484་



པ་ཇེ་དམའ་ཇེ་དམར་སོང་ནས་སྐུ་རྗེ་ལ་ལན་དགུ་བསྐོར་རྗེས་གསེར་
སྒ་ཉི་མ་རང་ཤར་གྱི་སྔ་རུའི་རྒྱུན་ལ་བབ། བར་སྣང་ནས་རོལ་མོའི་
རིགས་བསམ་གྱིས་མི་ཁྱབ་པའི་སྒྲ་བྱུང་བའི་ངང་ལ། ནག་ཕྱོགས་
བདུད་ཀྱི་གཉའ་གནོན་ལྕགས་ཀྱི་འཁོར་ལོས་བསྒྱུར་རྒྱལ། འཛམ་
བུ་གླིང་གི་ཡ་བདག་གེ་སར་ནོར་བུ་དགྲ་འདུལ། རྒྱལ་པོ་ཆེན་པོ་ཨ་
ལ་ལ་ཧོ་ཞེས་བར་སྣང་ཕྱོགས་ཀུན་ནས་སྒྲ་ཆེན་པོ་གསལ་ལ་དག་པ་
ཞིག་བྱུང་ངོ༌། དེ་ལས་རྟེན་འབྲེལ་གྱི་བར་པ། འཛམ་བུ་གླིང་ལ་
མངའ་དབང༌ བསྒྱུར་བ། འཇིག་ རྟེན་ འདི་ན་ སྟོབས་ རྩལ་ཆེ་བ།
སྙན་པའི་གྲགས་པ་ས་གསུམ་དུ་ཁྱབ་པ། ཕ་རོལ་མི་མཐུན་པའི་
ཕྱོགས་ཀུན་ལས་རྣམ་པར་རྒྱལ་བ། ལྕགས་ཀྱི་འཁོར་ལོས་བསྒྱུར་
རྒྱལ་ཡོངས་སུ་ཁྱབ་པ་རྒྱལ་པོ་ཆེན་པོའི་མཚན་གེ་སར་འཕྲུལ་གྱི་རྒྱལ་
པོ་ཞེས་ཡོངས་གྲགས་དེ་ལྟར་བྱུང་ངོ༌། ཕྱིས་རྒྱལ་པོ་ཆེན་པོའི་རྣམ་
ཐར་ལའང་འཆད་ པ་པོའི་རྩ་ ཁམས་ དྭངས་མིན་དང་ ཐེག་ པ་ མཐོ་
དམན་རང་རྒྱུད་སྣོད་ལ་དཔག་པ། སྐུ་གསུང་ཐུགས་ཡོན་ཏན་
འཕྲིན་ལས་ཀྱི་མཛད་པ།། ཕྱི་ནང་གསང་གསུམ་གྱི་རྣམ་ཐར་དུ་མ་
འབྱུང་བ་ལ་ཡིད་ཆེས་དད་འདུན་གཟབ་པ་གལ་ཆེ། དེ་ནས་རྨ་
རྒྱལ་གྱིས་གསེར་གྱི་མོ་ཁྲབ་ཆ་ཚང་། གཟི་མཆོང་མུ་ཏིག་གི་མགུལ་
ཕྲེང་། གཟི་ཡི་བུམ་པ་ལྷ་ཡི་བདུད་རྩིས་བཀང་བ། ཕྲ་མེན་རིན་
ཆེན་གྱི་ཞལ་དཀར་སེང་གེ་དཀར་མོའི་འོ་མས་གཏམས་པ། སློབ་
དཔོན་པདྨའི་སྐུ་ཚབ་བསེ་ཡི་གའུའི་ནང་བཅུག་པ་ཞིག་ཕུལ་ཞིང་སྨོན་
ལམ་དང་བཅས་བསྟན་པ་སྲུང་བར་ཁས་བླངས་ཤིང་གསུང་གླེང་ཞིབ་
རྒྱས་མཛད། མ་ལྷ་དང་ཞང་ལྷ་རྣམས་དམ་ཚིགས་གཙང་ཞིང་་་
འབྲུལ་མེད་དེ་ལྟར་བྱུང་། དེ་ནས་ཞག་ལྔ་སོང་བའི་ཉིན་སྐྱ་རེངས་
485



ཤར་བ་དང་ལྷན་དུ་འཚོ་ཟས་ལ་ལོངས་སྤྱད་ནས་དགྲ་ལྷའི་འཁོར་
གྱིས་བསྐོར་ནས་ནག་ཤོད་ཆུང་མ་ཞུལ་མའི་རྩར་ཕེབས་ནས་ཁ་སེང་
ཕུལ་བའི་ལྡེ་མིག་གིས་ནོར་མཛོད་ཉི་ ཤུ་ཐམ་པའི་སྒོ་ཕྱེས་ ཤིག་་་་་་
གསུངས་པས་མོས་དེ་མ་ཐག་རྒྱུན་ཆས་བཟང་པོས་སྤྲས་པའི་བུད་མེད་
བཟང་པོའི་རྣམ་འགྱུར་བསྟན་ཅིང་ལག་གི་དྲི་མ་ཆུས་བཀྲུས་ནས་བྲག་
རི་དེའི་རྩ་བ། ་ གྲ་འབངས་འདུ་རིའི་གཡང་ཕུག་གི་སྒོ་རྡོའི་གཏོན་
བུས་བརྡུངས་པས་སྒོ་ཝང་གིས་བྱེ་བ་དེའི་ནང་ཆུ་ཤེལ་ནོར་བུའི་འོད་
ཀྱིས་གསལ་བ་ཤེལ་གྱི་ཁང་པའི་ནང་རྡོ་སྨུག་སོགས་ཀྱི་སྒམ་རིགས་མི་
འདྲ་བ་ཡོད་པ་རྣམས་ཁ་ཕྱེ་ནས་དངོས་ནོར་གྱི་མིང་དང་ལོ་རྒྱུས་ཆེ་
འདོན་གྱི་གླུ་འདི་ལྟར་ཕུལ་བར་གདའ་འོ།
ཨོཾ་མ་ཎི་པདྨེ་ཧཱུྃ།
གླུ་འུ་ན་ཨ་ལུ་ཐ་ལུ་རེད།
དེ་ཚོ་གླུ་ཡི་ལེན་ལུགས་རེད།
སངས་རྒྱས་ཆོས་དང་དགེ་འདུན་དང་།
ལྷ་སྲས་ཁྱོད་ལ་གསོལ་བ་འདེབས།
འབྲལ་མེད་ཐུགས་ཀྱིས་ཡང་ཡང་གཟིགས།.
ང་འདྲ་ཉུལ་བྱེད་ནག་མོ་ཟེར།
ཞང་ཞུང་ཤིང་ཧའི་ཡུལ་གྲོང་ན།
ཕ་ནི་ལྷ་འདྲེ་མ་རིགས་མི།
དངོས་ཡོད་དངོས་མེད་ཅི་ཡང་ནུས།
མུ་སྟེགས་བླ་མའི་ཆུང་མ་བྱས།
ནག་ཕྱོགས་ཡོངས་ལ་མངའ་ཡང་བསྒྱུར།
ད་བར་མ་བྱས་ཅི་ཀྱང་མེད།
486



ནང་པའི་ཆོས་ལ་སྡང་ལྟ་བྱས།
ཁྱེད་ཇོ་རུ་ཟེར་དུས་ཞེ་བཙོག་བལྟས།
སྔར་བྱས་ལས་ལ་བཤགས་པ་བྱེད། །
ཕྱིན་ཆད་དམ་བཅའ་སྔོན་བཞིན་བྱེད། །
ཁྱེད་འཇལ་བ་ཙམ་གྱིས་སེམས་ཡིད་སྤྲོ།།
སྐུ་སྒྱུ་འཕྲུལ་བསྟན་པས་ཡིད་དབང་འདུ།
གསུང་ཆོས་ཟབ་གནང་བས་བདག་རྒྱུད་སྨིན། .
རྗེ་ཁྱེད་འདྲ་འཇིག་རྟེན་ཁམས་ན་དཀོན། །
ང་དད་པས་སྐྱབས་སུ་སྙིང་ནས་མཆིས།
དེ་ནས་འགྲན་མེད་སྟོབས་ཀྱི་རྒྱལ།
འདི་ཕྱིའི་སྐྱབས་མགོན་རིན་པོ་ཆེ།
མུ་སྟེགས་ཨ་མྱེའི་རྒྱུ་ནོར་འདི།།
རིན་དང་གོང་ཐང་བརྩི་རྒྱུ་མེད།
རྡོ་སྨུག་གྲུབ་པའི་སྒམ་ཆེན་དགུ།
གསེར་གྱི་རང་འཐག་ར་འཁོར་ཡོད།
དུས་རྒྱུན་གསེར་ཕྱེ་ཐུ་ལུ་ལུ།
ས་བདག་ཐེ་སེའི་སྙིང་ནོར་རེད།
གསེར་བུམ་གསེར་རྔ་གསེར་ལྡེར་དང་།
མཁོ་དགུ་གསེར་ལ་གྲུབ་པ་ཡོད་
རྡོ་སྒམ་ཁྲ་བོ་ཆེ་གསུམ་ནང་།
སེ་མོ་དོ་དང་བཻཌཱུརྱ། །
ཨིནྡྲ་ནི་ལ་མར་གད་དང་།
རིན་པོ་ཆེ་ཡི་མགུལ་ཕྲེང་ཞགས།
487



གུ་ལང་ལྷ་ཡིས་བསྩལ་ལེ་རེད།།
སྒམ་འདི་བྱུར་བུར་གང་བ་ཡོད། །
གཟི་མཆོང་ཁྲ་མེན་བསེ་ག་དང་།
ལྷ་འདྲེའི་སྙིང་ནོར་སྒམ་གསུམ་ཡོད།
རྡོ་དམར་གྲུབ་པའི་སྒམ་གསུམ་ཡོད།
གཤེན་མུ་སྟེགས་སྟོན་པའི་ཐོད་པ་ལ།
ཉིན་མོ་དུད་པ་ཐུ་ལུ་ལུ། །
མཚན་མོ་མེ་འབར་ལྷབས་སེ་ལྷབ།
ཅི་འདོད་གསོལ་བཏབ་འདོད་དགུ་འབྱུང༌།
མུ་སྟེགས་བླ་མའི་འཕྲུལ་ཞགས་ཡོད།
འཕངས་ན་ཉི་ཟླ་ཟིན་པས་ཟེར། །
གཡུག་ན་ཚེ་ནོར་འགུགས་པས་ཟེར།
ཧོར་གྱི་རྒྱལ་པོའི་ཕ་ནོར་ལ། །
ནོར་བུ་དཀར་ནག་ཁྲ་གསུམ་ཡོད། -
དེ་ཐེའུ་རངས་དཀར་ནག་ཁྲ་གསུམ་གྱི།
བླ་རྡོ་ནོར་བུ་ཡིན་པས་ཟེར། །
ལྷ་འདྲེའི་གནོད་འཚེ་མི་འབྱུང་ཟེར། །
ལུས་བཅངས་ཅི་བསམ་འཕྲུལ་ཡང་ལྡན། །
མེ་ཆུའི་འཕྲང་ལ་ཐོགས་པ་མེད། །
འཇང་གི་ནོར་བུ་དམར་སེར་ཡོད།
གསོལ་བཏབ་འབྲུ་དྲུག་འབྱུང་བས་ཟེར།
བདེན་ངེས་འབྲུ་སྲིན་སྣ་ལྔ་དེ། །
རང་བྱུང་འཆར་བཞིན་འབེབ་པ་ཡོད།
488



8་
ད་རུང་ནོར་བུ་དུ་མ་ཡོད། །
རྒྱུ་དང་འབྱུང་ཁུངས་མ་རྟོགས་ཀྱང༌།
དངོས་གྲུབ་ཡ་མཚན་ཆེན་པོ་གདའ།
ལ་ལ་གསེར་ལྡེར་ནང་བཞག་དུས།
གསེར་ཕྱེ་མེར་གྱིས་གང་བ་འདུག
དངུལ་སྒམ་ནང་ལ་བཅུག་པའི་དུས།
དངུལ་ཕྱེ་མེར་གྱིས་གང་བ་གདའ། །
ཆབ་ཆུ་ལ་རེག་ན་འོ་མར་འགྱུར། །
བང་མཛོད་ནང་ལ་བཅུག་པའི་དུས།
མི་འཛད་སླར་ཡང་འཕེལ་བ་གདའ།
ལ་ལ་ཚེ་ལ་ཕན་ཡོང་ཟེར། །
ལ་ལ་ནོར་ཕྱུག་འཕེལ་ཡོང་ཟེར། །
བཟང་པོ་ཕུན་གསུམ་ཚོགས་པ་ཡི།
དངོས་གྲུབ་སྣ་ཚོགས་ཡོད་པས་ཟེར།
རྒྱལ་པོ་ཆེན་པོས་ཞིབ་དཔྱོད་མཛོད།
ཁྲོ་ལས་གྲུབ་པའི་སྒམ་གསུམ་ནང་། །
རལ་གྲི་གོ་མཚོན་དུ་མ་འདུག
སྒམ་དཀར་པོ་གོས་ཀྱི་བྱེ་བྲག་རེད།
འཛད་མེད་དྲི་རྡུལ་མི་གོས་ཟེར།
འདི་ལོ་དྲི་མས་ཅུང་ཞིག་གོས།།
བྱེ་བྲག་སྣེ་གྲངས་བརྒྱ་ཕྲག་ཡོད།
སྒམ་གཅིག་མུ་ཏིག་འཕྲུལ་གྱི་རྒྱུད།།
ངན་སྔགས་མེ་ཡི་ཕྲེང་བ་དང༌།
489



ལས་བྱེད་འཕྲུལ་གྱི་པོ་ཏི་ཡོད།
གུ་ལང་ལྷ་ཡི་སྐུ་རྟེན་ཡོད། །
མ་ཟད་འཆི་གསོས་སྨན་སྦྱོར་ཡོད། །
སྒྲུབ་ཁང་ནང་ལ་དམ་རྫས་མང་། །
ནོར་རིགས་བརྒྱ་དང་རྩ་བརྒྱད་ཡོད།
དེ་རིང་འཕྲུལ་རྒྱལ་ཁྱེད་ལ་འབུལ། །
ཉར་ཚག་འཁོར་གཡོག་རྣམས་ཀྱིས་གྱིས།
ད་རུང་ལྕགས་ཀྱི་སྒམ་ནང་ན། །
གཟིམ་མེད་མར་མེ་བཅོ་བརྒྱད་གདའ། །
མར་མེ་རེ་རེའི་རྩ་བ་ན།
སྒོ་ང་ནག་པོ་ཐེ་བོང་ཙམ།
འོད་དང་ཐིག་ལེ་ནག་པོའི་མཚན།
ལོ་ཟླར་ཇེ་ཆེར་འགྲོ་བ་གདའ།།
བདུད་ཀྱི་བླ་གནས་ཡིན་པས་ཟེར།
ཟླ་རེ་མར་ངོའི་ཉེར་དགུ་ལ།
གྲ་འབངས་བླ་སློབ་འཚོགས་པ་ཡིས།
མི་རྟའི་ཁྲག་མཆོད་བྱེད་པ་དང་།
མི་ཚིལ་མར་མེའི་ཁ་གསབ་དགོས།
ཞག་རེར་བྱ་རེ་སེམས་ཅན་རིགས།
གང་རུང་ཁྲག་གི་མཆོད་པ་དགོས།
ཁྲག་གི་ངམ་ཆགས་གཤིན་དྲི་དྲོ། །
ཁ་སང་སྔོན་ནས་བྱི་དོར་བྱས།
ཁྱེད་རྒྱལ་པོ་ཕེབས་པའི་རེ་འདུན་བྱས།
E
490



，
དེ་རིང་རྗེ་ལ་སྤྱན་གཟིག་འབུལ། །
ཡག་ཉེས་ཐུགས་ཀྱིས་ཞིབ་ཡུལ་དཔྱོད།
དེ་ནས་རྒྱལ་པོ་རིན་པོ་ཆེ། །
ནག་ཤོད་ཤོག་ཆེན་བཅོ་བརྒྱད་འདི། །
ཨ་མྱེའི་སྒེར་སྡེ་ཡིན་པས་ཟེར། །
མི་རིགས་བདུད་ཡུལ་བྱང་ནས་ཆད།
ས་ནག་བྲག་ནག་རླངས་པ་ནག
ས་ལ་ཆགས་པའི་ནག་ཤོད་ཟེར། །
སྡེ་དུད་ལྔ་སྟོང་བཞི་བརྒྱ་ཡོད།
སྒེར་གྱི་ནོར་ཁག་སུམ་ཅུ་ཡོད།
བདུད་ཁལ་ཁམ་པ་རུ་རིང་ཡོད། །
ཀླུ་ཟོག་སྔོན་མོ་དུང་རྭ་ཅན། །
མཚོ་གླང་དམར་སེར་གསེར་རྣ་ཅན།
མཛོ་མོ་ཆིག་སྟོང་ཡར་ལྷག་ཡོད། །
ཟི་མའི་རྟ་ཡི་སྙིང་ནོར་མང་། །
སྤུ་མདོག་དུང་ལ་གཤིས་ལེ་ལ།
གཡུ་ཡི་ཟེ་རྔོག་ས་ལ་འཁྱིལ། །
མགྱོགས་པ་རླུང་གི་བང་དང་རྩེ།
ཨ་བསེ་རྒུ་འགྲུས་རླུང་གཤོག་ཟེར།
ཟི་མ་རྒྱལ་གྱིས་ཕུལ་བའི་ནོར།
རྟ་རིགས་སྟོང་དང་ཡར་ལྷག་ཡོད། །
ཀླུ་ལུག་གསེར་ཉའི་རྔ་མ་ཅན།
ལུག་རིགས་བརྒྱ་ལ་ཡར་ཉེ་ཡོད།
4 9 1



བདུད་ལུག་ནག་པོ་ར་བཞི་ཅན།
རིགས་རྒྱུད་སྟོང་ལ་ཟིན་པ་ཡོད།
སོག་ལུག་དཀར་པོ་རྔ་ལེབ་ཅན།
ལུག་རིགས་སྟོང་དང་སུམ་བརྒྱ་ལྷག་
ལི་བལ་ལུག་དང་བོད་ཀྱི་ལུག
རིགས་རྒྱུད་ཁྲི་ལ་ཟིན་ལྷག་ཙམ། །
དེ་ཚོ་ནོར་རྗེས་དཔག་མེད་རྣམས།
མི་དབང་རྒྱལ་པོ་ཆེ་ལ་འབུལ།
སྡེ་དུད་ཡོངས་ཀྱི་མགོ་འདོམས་ལ།
ཨ་མྱེའི་ཚ་བོ་ཐོག་ཁྲི་ཡོད།།
ཕོ་ལོ་བརྒྱ་ལ་ཡར་ལྷག་རེད།
མུ་སྟེགས་ལྷ་དང་འབྲལ་མེད་ཟེར།
འཁོར་དུ་རིགས་རྒྱུད་བུ་གསུམ་ཡོད།
ཡང་རྒྱུད་བུ་མོ་ནོར་མཚོ་མ།།
གཟུགས་དང་ཁ་དོག་ཡིད་འོང་མ།
སྤྱོད་པ་ནང་པའི་ཆོས་ལ་དད།།
རྐང་བཞི་ཕྱུགས་ཀྱི་འཁྲི་ཤིང་ཟེར། །
སྡེ་དུད་རེ་ལྟོས་བྱེད་ས་རེད།
ཡུལ་ཤོག་རེ་ལ་ཤོག་དཔོན་རེ།
དེ་འཁོར་དེ་བབ་དེ་མཚུངས་ཡོད།
གུ་ལང་མཆོད་པའི་ཁྲལ་འཇལ་ལ།
ཞག་རེར་སེམས་ཅན་སྐེ་གཅོད་དང་།
ཟླ་རེ་མི་རྟའི་ཁྲག་མཆོད་རེ། །
།
492



འཚུབ་འགྱུར་ཆེ་ན་དེ་ལྷག་དགོས།
དེ་ཚོ་ཡིན་ལུགས་འདྲ་མ་རེད། །
ང་རང་བུ་མོ་ཉུལ་བྱེད་མ། །
གྲོགས་མེད་བློ་འདྲི་བྱེད་ས་མེད།
ཚེ་འདི ར་ལེགས་ཉེས་ཅི་མཛད་ཀྱང་།
གེ་སར་མིན་པ་སྐྱབས་གནས་མེད། །
ཆོས་ནང་པ་མིན་པ་བློ་འདུན་མེད། །
ཕྱིས་ཅི་མཛད་རྒྱལ་པོས་མ་དགོངས་མེད།
གླུ་འཁྲུལ་ཤོར་བཟོད་པར་མཛད་དུ་གསོལ།
འགྲན་མེད་རིན་ཆེན་ཐུགས་ལ་ཞོག
ཅེས་གླུ་དེ་ལྟར་ཕུལ་བས་རྒྱལ་མཆོག་གི་ཐུགས་དགོངས་ལ་རྒྱུ་
ནོར་ལོངས་སྤྱོད་ཀྱི་གཞི་མ་ནོར་བུའི་གཏེར་ཆེན་པོ་འདུག་ཀྱང་འབྱུང་
ཁུངས་བཟང་ངན་འདྲེས་མ་འདི་མ་འོང་པ་ལ་ཕན་པ་འབྱུང་ངམ་ཅི།
མུ་སྟེགས་ཀྱི་རྒྱུད་གུ་ལང་གི་སྐུ་རྟེན་བདུད་ཀྱི་བླ་གནས་ ཐམས་ ཅད་
མེར་སྲེག་དགོས་པ་མ་ཟད་ཉུལ་བྱེད་ནག་མོ་འདི་ཡང་ད་ལྟ་ད མ་ལ་
གནས་ཤིང་སྐྱབས་འགྲོའི་སྡོམ་ལུང་ཕོག གེ་སར་བདག་དང་ནང་
པ་ལ་འདུན་པ་འདྲ་ཡང་ མ་འོངས་པ་ན་དམ་ལ་ གནས་ མིན་ ཆ་ མ་
མཆིས། ཡུལ་ཁམས་སོགས་ཅི་བྱེད་ལྷ་ལ་བློ་འདྲི་བྱས་ཏེ་ལྷའི་ལུང་
དང་ བསྟུན་ དགོས་ དགོངས་ ནས་ རྒྱལ་ མཆོག་ དམ་ པའི་ ཞལ་ ད ས།་ ་
ཁྱོད་དངོས་ཡོད་དངོས་ མེད་ བཞིན་བཟང་མ། བསམ་དཀར་་་་་་
འདུན་པས་རྒྱུ་ནོར་ཕུལ། སྦ་གསང་མེད་པའི་གཏམ་འ བྲས་བཟང་།
སྐྱབས་མགོན་ཡོད་པས་བློ་བདེ་གྱིས། དཔའ་དར་ཡོད་པ་བཤད་མ་
དགོས། དངོས་ ནོར་ རྣམས་ ཅུང་ ཟད་ སྒམ་ ནང་ རང་ མལ་ ཞོག
ཟླ་ ༣
.



ངས་འཁོར་རྣམས་དང་གྲོས་ཞིག་བྱ། ཁྱོད་བྱ་དགའི་བདུད་རྩི་འདི་
ཐུངས་གསུང་ནས་ལྷ་ཡི་བདུད་རྩི་ཐོད་ཕོར་གང་གནང་བས་མོ་དགའ་
བདེ་ཚད་མེད་པའི་ངང་ཆང་གིས་མྱོས་ནས་འགྱེལ་ཞིང་གནས་སོ།
དེ་ཡི་ཚེ་ལྷ་ལ་ཐུགས་རྒྱུད་བསྐུལ་བས་ལྷའི་ཁྲོམ་ཚོགས་ཀྱི་ནང་ནས་བློ་
མ་རིག་སྟོན་པའི་རྫི་བོ་ཨ་ནེ་རྒོད་ལྕམ་དཀར་མོ་དེས་འདི་དང་འདི་
བྱེད་ལུང་བསྟན་གྱི་མགུལ་གླུ་འདི་ལྟར་གསུངས་སོ།
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཡིག་གེ་དྲུག་མ་ཡིན།
ཐ་ལ་ལྷ་འབོད་ཁྲ་ཆུང་ཡིན།
ལ་ལ་ཚིག་གི་གཅོད་དོན་རེད།
དཀོན་མཆོག་རྣམ་གསུམ་འབོད་གླུ་རེད།
ས་འདི་ཚོ་ནག་ཤོད་སྡེ་དཀྱིལ་ན།
བྲག་ནག་པོ་སྦྲུལ་ནག་གྱེན་འགྲོ་འདྲ།
དེ་མུ་སྟེགས་ཨ་མྱེའི་ཕ་མཁར་རེད།
ད་དུས་ལྷ་ཡི་ཚོགས་ར་རེད། །
ནོར་གཡང་གཏེར་རྫོང་ལེན་ས་རེད།
ང་འདྲ་ཨ་ནི་རྒོད་ལྕམ་ཡིན།།
མ་ཤེས་བློ་འདྲི་བྱེད་ས་རེད།
མ་ཤེས་ཟེར་བ་མི་དར་ཏེ།
བློ་འདྲི་གྲོས་རོགས་བྱེད་པའི་དུས། །
འདི་བྱེད་ནམ་ལངས་ཉི་ཤར་འདྲ། །
དཔུང་གྲོགས་ར་མདའ་འུར་བའི་དུས།
བར་སྣང་གློག་གི་མྱུར་མགྱོགས་ཅན།
194



འགྱུར་མེད་གསེར་གྱི་ཕ་ཝང་ལ། །
དངོས་གྲུབ་རིན་ཆེན་ཕྲ་ཚོམ་སྤྲས།
གླིང་དཀར་ལྷ་ཡི་རྒྱན་དུ་ཆེ།
དེ་ནས་གདོང་རིགས་དགྲ་ལྷའི་བུ།
ལོ་བཅུ་གསུམ་ལོན་ནས་གསེར་ཁྲི་མནན།
སྟོབས་ལྕགས་ཀྱི་འཁོར་ལོས་བསྒྱུར་བའི་རྒྱལ།
ནང་དོན་སངས་རྒྱས་རིན་པོ་ཆེ།
གེ་སར་ངེད་ཀྱིས་ཉར་ཚག་བྱེད།
ཧོར་བདུད་འཇང་གསུམ་དབང་དུ་འདུ།།
ལྷ་ཡིས་བསྐོས་པའི་བློན་གསུམ་འབྱུང༌།
ལྷན་སྐྱེས་ཟོ་དོར་ཡིན་པའི་ཕྱིར། །
དེ་དུས་དཔའ་དར་ཕྱག་འཕྲོད་བྱེད། །
འཇང་གི་ནོར་བུ་དམར་སེར་དེ། །
འབྲུ་སྲན་སྣ་ལྔའི་དངོས་གྲུབ་ཡོད།
ད་རུང་ནོར་བུ་བཅུ་གསུམ་ཡོད། །
གླིང་དགོན་ཁག་ལྷ་སྐུའི་ནང་རྟེན་འཇོག
དངོས་གྲུབ་ཡུལ་ཁམས་ཀུན་ལ་འབྱུང་།
ཁྲོ་སྒམ་རལ་གྲི་གོ་མཚོན་དེ།
རྒྱལ་ཁབ་དུ་མའི་ཕ་རལ་རེད།
བགོ་སྐལ་མིང་ལྡན་ཡོངས་འགྱེད་མཛོད།
སྒམ་དཀར་གོས་ཀྱི་བྱེ་བྲག་དེ།།
ནང་པ་གླིང་ལ་འཁོ་དགོས་མེད།
སྡེ་ཤོག་འགོ་འཛིན་འགའ་རེ་ལ།།
1()



ཆེ་འདོན་དཔའ་དར་བྱས་ན་ཆོག
ཐོག་ཁྲི་བུ་རྒྱུད་ཕ་དང་བཞི། །
འདུན་པ་ནང་ལ་གཏད་དཀའ་བས།
གནོད་སྦྱིན་ཡུལ་གྱི་ཕ་ཐ་ལ།
གཏད་ནས་རྫོང་བའི་གོ་བཀོན་མཛོད།
དར་སྣ་ལྔ་ཡི་གོས་ཟོང་ལྔ།
སྒྲུབ་ཁང་ནང་གི་གཡུ་བྱུར་རྒྱུན།
ཅི་འདོད་འབྱུང་བའི་ཞལ་བུ་དང་། །
འཕྲུལ་གྲི་ཐོད་ཕུར་གཡབ་ལྤགས་བཅས།
ཉུལ་བྱེད་མོ་ཡི་རྟེན་སྐལ་གྱིས། །
དཔལ་ལྡན་ལྷ་མོའི་འཁོར་གཡོག་ཏུ།
ཤཱཀྱའི་བསྟན་པ་མ་རྫོགས་བར།
བསྟན་སྲུང་ཕྲིན་ལས་གཉེར་བཅོལ་གྱིས།
ད་རུང་སྒྲུབ་ཁང་ནང་བྱུང་བའི།
གསེར་དངུལ་ཡོ་བྱད་གྲངས་ལས་འདས།
གནས་འདིར་དགོན་བཞེངས་རྟེན་རྩ་བསྔོས། །
ངན་སྔགས་འཕྲུལ་དཔེ་ཅི་ཡོད་རྣམས།
གླིང་དཀར་ཁྲ་མོའི་རྒྱན་ལ་ཆེ། །
མ་འོང་བོད་ལ་བཞག་པ་བཟང་།
ཉི་མ་གནངས་ཀྱི་སྔ་ཆ་ལ། །
འབུམ་པའི་ཞལ་ལུས་གཙོ་བྱས་པའི།
ཧྲག་ཐུས་རྟ་དམག་སྟོང་ཚོ་གཅིག་
རྒྱལ་པོ་བསུ་མར་འབྱོར་རན་ཡིན།
，
'，
， 496



འབྱོར་ནས་ལྷན་ཞལ་རྒྱས་རྒྱུ་ཡིན།
ཡུལ་ཁམས་དགེ་བཅུའི་ཁྲིམས་ལ་ཁོད།
བྱས་རྗེས་བཟང་པོ་འགྲུབ་ངེས་གྱིས།
ཉེ་མྱུར་དམག་སྒར་གཞིས་ལ་སྡོམས།
རྒྱལ་པོ་ལྷ་ཡི་དཔུང་དང་བཅས། །
ཨར་ཇག་གཞིས་ཡུལ་ཕེབས་དགོས་ཡོད།
ལམ་མཁན་ངེད་ཅག་ལྷན་དུ་འགྲོགས།
ཆེ་ནོར་རིན་ཆེན་གཡང་བདུན་དེ།
ནོར་བུ་འདྲ་མིན་རེ་རེ་ཡོད།
སྤྲུལ་པ་མཁའ་འགྲོའི་ལམ་མཁན་ཡོད།
མི་ཉག་ནོར་བུའི་དགོན་པ་ནས།
སངས་རྒྱས་ལྷ་སྐུ་མནངས་སུ་བཅད།
ལོག་ལྟའི་མུན་དོང་ནང་ལ་བཅུག
ལི་གསེར་སངས་རྒྱས་སྟོང་སྐུ་ཡོད།
ཚེ་དཔག་མེད་དང་སྨན་ལྷའི་སྐུ།
རྒྱུ་བཟང་བྱིན་ལྡན་དེ་མཚུངས་ཡོད།
བཤེར་ཕྱིན་མདོ་ཟུང་པོད་མང་ཡོད།
གཙང་སར་ཐོན་ལ་ཁྲུས་ཆབ་གསོལ།
སྡིག་བཤགས་སྣང་གསལ་ཁྲི་མཆོད་མཛོད།
ནག་ཤོད་དགོན་ཡུལ་རྟེན་སྐལ་སྤྲོད།
ད་རུང་མཁོ་དགུ་བསམ་ལས་འདས།
གླིང་དཀར་འགྲོ་བའི་རྒྱན་དུ་ཆེ།
རྨུ་བུ་མཁར་སྔོན་ཐོག་གིས་གུམ།
497



ཨ་ཐོད་ཐར་པའི་ཟོར་སྣ་དེ། །
ལྷ་ལུས་ཡིན་ཀྱང་དམ་ཚིག་ཉམས།
རྨུག་བཙན་བུ་ཡང་དེ་མཚུངས་གཉིས།
ཁ་སྔོན་ལྷ་ཡི་བཀའ་ཆད་གྱིས།
ཁྲག་ཟུག་དུག་གཟེར་དྲག་པོས་འཕོས།
དེ་གཞན་རྗེས་མཁོ་གླིང་ལ་ཁྲིད།།
མཚོ་བསུབ་རྫོང་བཤིག་སྟོང་ལ་སྒྱུར།
བདུད་སྡེ་ནག་ཤོད་སྡེ་དང་སྦྲེལ། །
མཚམས་ཀྱི་སྟོང་སྡེའི་གྲལ་ལ་ཞོག
དེ་བྱས་བྱ་བ་འགྲུབ་ལེ་ཡིན། ་
བྱ་བ་ལས་ཀྱི་འགོ་མོ་དེ།།
ཡང་རྩེའི་ཐོག་ལ་སླེབས་ལེ་ཡིན།
ཟི་མ་གནམ་ཁྲི་བར་མ་ནས། །
དེའུ་ཆེན་དཔུང་སྒར་འཛོམས་ས་རུ།
རྒྱུ་ནོར་སྡེ་འབངས་ཡོངས་འགྱེད་གྱིས།
སྡོངས་གྲོགས་ལྷ་ལ་གཏང་རག་ཕུལ།
ང་ཕམ་ཁྱོད་རྒྱལ་མེད་པ་བྱེད།
དེ་ནས་གླིང་དཀར་གཞིས་ལ་འཁོར།
དགའ་མོ་ཆོས་ཀྱི་བྱ་བ་བྱེད། །
སྐྱིད་མོ་ནང་བཟང་ཚང་དུ་སྐྱིད།
དེ་ཚོ་ལྷ་སྲས་ཐུགས་ལ་ཞོག
གླུ་འཁྲུལ་པ་བྱུང་ན་རྗེ་ལ་བཤགས།
ངག་འཁྱལ་བ་བྱུང་ན་བཟོད་པར་བཞེས།
498



，
འགྲན་བྲལ་ཐུགས་ལ་དེ་ལྟར་ཞོག
ཅེས་བཀའ་ལུང་དེ་ལྟར་བསྩལ་བས་རྒྱལ་མཆོག་རིན་པོ་ཆེ་ཤིན་
ཏུ་དགྱེས་ནས་དགྲ་ལྷ་ཝེར་མ་ཡོང་ལ་བདུད་རྩི་ཆང་གི་དཔའ་སྐྱེམས་
ཕུལ། རྒྱལ་མཆོག་ལ་ཡང་བདུད་རྩི་དྲངས་པས་སྟོབས་རྩལ་ཡོན་
ཏན་རྒྱས་ཤིང་ཤེས་རབ་ཀྱི་རྩལ་བྱེ་བ་ སོགས་རྟེན་འབྲེལ་བཟང་པོ་
ལྷུན་གྱིས་གྲུབ། མུ་སྟེགས་ཀྱི་རྒྱུད་དང་བདུད་ཀྱི་བླ་གནས་ཐམས་
ཅད་ལྕགས་སྒམ་དུད་པ་འཐུལ་མེད་ཀྱི་ནང་དུ་བཅུག་སྟེ་སྲེག་བླུགས་
མཛད་ཅིང་། ཁྲོ་བོའི་སྐུར་བཞེངས་ནས་བདུད་རྟེན་མེ་ཡི་ཚྭ་ཚ་
འཕྲོ་བ་དེ་ལ་བདུད་ ལྷ་མཐུ་ཉམས་པའི་དམིགས་པ་དང་བཅས་ སྟ་
ཆེན་གྱིས་ཕྱེ་མར་བགོས། ཀླུ་ཆེན་གྱིས་དོང་རིམ་པ་དགུ་དུས་ནས་
སྦས། མཆོད་རྟེན་ གྱིས་མནན་ནས་སྨོན་ལམ་ གྱིས་ མཚམས་སྦྱར།
གུ་ལང་གི་མཐུ་ནུས་ཉམས་ཤིང་གླིང་ལ་ཆེར་འཚེ་མི་ཐུབ་པའི་རྟེན་
འབྲེལ་དུ་གྱུར། ཉུལ་བྱེད་མ་ལ་རིན་ཆེན་གྱི་རྒྱན་ཆ་དུ་མས་སྤྲས་
ཤིང་དར་གོས་ཀྱིས་ཀླུབས། ལྷའི་རླུང་གཡབ་ཕུར་པ་གྲི་ཐོད་བཅས་
ལག་ལ་བཞག་སྟེ་དཔལ་ལྡན་ལྷ་མོའི་འཁོར་དུ་གཉེར་བཅོལ་མཛད།།
རྒྱུ་ནོར་ཉམས་གྲིབ་ཀྱིས་གོས་པ་རྣམས་ལྷ་ཡི་ཁྲུས་དང་བསངས་དུད་
ཀྱིས་དག་པར་བྱས། སྒྲུབ་གནས་རྣམས་ཀྱང་ཉམས་པ་ སངས་ཏེ་
ཕྱིས་རྩ་གསུམ་འདུ་བའི་གནས་སུ་བསྒྱུར། དེ་ཡི་མཐུས་བྲག་རི་དེ་
དང་ ཡུལ་ ཁམས་ ལ་ འཇའ་ འོད་ འཁྲིགས། མེ་ ཏོག་ གི་ ཆར་ བབ།
དྲི་བཟང་གི་དུད་པས་ཁྱབ་ཅིང་ཡོད་པ་དེའི་ཚེ་སྦྲ་ནག་རི་བོའི་ནང་
བཅུད་གཤེན་བོན་ཐོག་ཁྲི་ནག་པོ་དང་བུ་ཆེ་བ་ཡི་གཤེན་གཡུང་དྲུང་
མཆོག་རབ་མུ་སྟེགས་འཕྲུལ་གྱིས་བོན་ཆུང་ཐ་ཆུང་འཕྲུལ་གྱི་ལྡེ་མིག་
བཅས་དང༌། ཡུལ་དཔོན་དགེ་བ་མཆོག་རབ། དབང་ཕྱུག་དྲག་
499



རྩལ་འཇིགས་མེད་སོགས་ཀྱིས་མཐོང་བས་སྔར་དང་མི་འདྲ་བ་ཅི་ཡིན་
བསམ་པའི་རེ་དོགས་ཀྱི་གནས་སུ་གྱུར་ཡང་དེ་ཉིན་ ཅི་བྱ་མ་བྱུང་།
ཉི་མ་དེ་ཡི་ཕྱི་ནངས་སྐྱ་རེངས་གསལ་བའི་ཚེ་ལྷ་ཆེན་ཚངས་པའི་སྤྲུལ་
པ་མི་དཀར་རྟ་དཀར་ཁྲབ་རྨོག་འཁོར་གསུམ་དཀར་པོ་གྲངས་མང་བ་
ཁ་བ་འབབ་འབབ། གཉན་སྐུ་ལྷའི་སྤྲུལ་པ་མི་སེར་རྟ་སེར་འཁོར་
གསུམ་སེར་པོ་གྲངས་མང་རྩི་ཤིང་ཕྱུག་འདྲ། ཀླུ་ཆེན་གཙུག་ནའི་
སྤྲུལ་པ་མི་སྔོན་རྟ་སྔོན་ཁྲབ་རྨོག་སྔོན་པོ་ཐང་ཆེན་ལ་མཚོ་མོ་འཁྱིལ་
འདྲ་དུས་གཅིག་ རི་ ཐང༌ མེད་ པ་ནག་ཤོད་ཡུལ་ཁམས་དམག་གིས་
བཀང་ནས་སྦྲ་ནག་རི་བོའི་ཕ་ཐ་ཐང་ཆེན་གཞུང་དགུའི་གཞི་དཀྱིལ་
ལ་གུར་དཀར་སེར་སྔོན་ གསུམ་ སྒར་ གྲ་བསྒྲིགས་ནས་ཡོད་པ་ཡུལ་
ཁམས་ཀུན་གྱིས་མཐོང་ཞིང་ཁྱད་པར་གཤེན་བོན་ཐོག་ཁྲི་ནག་པོ་
རིགས་རྒྱུད་འཁོར་འབངས་དང་བཅས་པས་མཐོང་བ་དང་སྙིང་མི་
བདེ་བ་ གཟེར་ཟུག་དྲག་པོས་མནར་ནས་ཡུད་ཙམ་ ཐོམ་མེར་ལུས།
སླར་རིག་པ་སོར་ཆུད་ནས་རང་གདན་ཐོག་ཧོར་འདུག་གིས་བསྡད་དེ་
བསམ་ཚུལ་གྱི་གླུ་འདི་ལྟར་བླངས་པར་གདའ་འོ། །
བསྭཱ་ཡ་ཆོ་ཡ་གཡུང་དྲུང་ལྷ།
སྒྲུབ་མཆོད་བུ་ལ་ཁ་འཛིན་མཛོད། །
ཨ་མྱེ་ཡེ་གཤེན་བོན་གྱི་ལྷ། །
དེ་རིང་བྱུས་ལ་ཨེ་གཟིགས་དོ།
ཡུལ་ཁམས་བདེ་ཞིང་སྐྱིད་པར་ཤོག
ས་འདིའི་ལོ་རྒྱུས་ཀུན་གྱིས་ཤེས།
མུ་སྟེགས་བོན་གྱི་སྡེ་ཤོག་རེད།
ང་འདྲ་ཐོག་ཁྲི་ནག་པོ་དེ། །



ཕོ་ལོ་བརྒྱ་ལ་ཡར་ལྷག་ཡིན།
ཨ་མྱེ་བླ་མའི་རྒྱལ་ཚབ་ཡིན།།
མུ་སྟེགས་བོན་གྱི་སྲོག་ཤིང་ཡིན།
འཆི་མེད་སྲོག་རྩ་གྲུབ་མི་ཡིན།
ནག་ཤོད་སྡེ་འབངས་འགོ་འདོམས་ཡིན།
མུ་སྟེགས་བོན་གྱི་སྲོག་མཐུད་པ།
སྲད་རྒྱུད་ཆེ་འབྲིང་ཆུང་གསུམ་གསོན།
མོ་དང་ཟག་མེད་མངའ་མི་ལ།
ལྟ་མིག་ཁོག་སྙིང་ནོར་མཚོ་གསོན།
ནང་འཁོར་ཡོད་ཚད་ཚང་མ་ཉོན།
ཉོན་ཟེར་ལེ་མི་ཚད་མིག་གིས་ལྟོས།
འདི་འཁྲུལ་པ་རེད་དམ་མངོན་སུམ་རེད།
ནག་ཤོད་ཤོག་ཆེན་སྡེ་དཀྱིལ་ལ།
མི་རྟ་དཀར་ཞིང་ཁྲབ་རྨོག་དཀར།
གཅིག་མཚུངས་ཁ་བ་འབབ་འབབ་རེད།
སྡེ་སྟོད་ཡ་གི་དམག་གིས་ཁེངས།
ཨ་ཙི་དམག་གི་རྔམ་བརྗིད་ལ།
ལུས་ཁྲབ་དཀར་གཡོ་བས་རི་རབ་འགུལ།
འཕྲུ་དཀར་དམར་ལྷོ་སྤྲིན་འཚུབ་འཚུབ་རེད།
རྟའི་རྨིག་སྒྲ་གཡུ་འབྲུག་གྲགས་གྲགས་རེད།
དམག་སྔོན་བྱུང་རྒྱ་མཚོ་འཁྱིལ་འཁྱིལ་རེད།
སྒར་སྔོན་ཐོན་མཎྜལ་བཀོད་འདྲ་རེད།
དམག་སྒབ་ཆུ་བོ་འབབ་འབབ་རེད།
501 ..



འདི་ལྷ་དམག་མི་དམག་གང་གི་དམག
ཁོང་ཨ་མྱེ་གྲགས་པ་ཆེ་ཆེ་ནས། །
ཞུ་མཇལ་གདན་ཞུ་ཨེ་ཡིན་ནམ།
ཧོར་བདུད་མི་ཉག་འཇང་དང་མོན། །
བདུད་རྒྱལ་དཔུང་དམག་མི་འདྲ་འདུག
ཁྲབ་རྨོག་དར་འཕྲུའི་བརྒྱན་ལུགས་ལ།
སྟོད་ཀྱི་རྒྱ་གར་ཆོས་དམག་གཅིག
བར་གྱི་སྐུ་རྒྱལ་བོད་དམག་གཉིས། །
རྨ་ཁམས་ཁྲ་མོའི་གླིང་དམག་གསུམ།
དེ་གསུམ་ཆ་ལུགས་ཨེ་མཚུངས་དོ། །
མ་ཚད་ཁ་ས་ཉི་མ་ལ།
ཡུལ་ཁམས་སྔར་དུས་མི་འདྲ་བ།།
བླ་མའི་སྒྲུབ་གནས་རི་རྩེ་ལ།
སྔ་དུས་མི་འདྲའི་འཇའ་ཚོན་ཤར། །
གཤིན་དྲི་ཡལ་ནས་སྨན་དྲི་བྲོ།
ཁྲག་ཆར་ཆད་ནས་མེ་ཏོག་འབབ།
མཐོང་ཐོས་མེད་པའི་རྟགས་ཤིག་བྱུང་།
བོན་ཐོག་ཁྲི་བློ་སེམས་མི་བདེ་ཨང་།
བུ་གསུམ་པོ་རྟ་ལ་སྒ་ཆས་སྤྲོད།
མུ་སྟེགས་བླ་མའི་སྐུ་མདུན་འགྲོ།
ཅི་གསུང་ཐུགས་བློ་འདྲི་བར་འགྲོ།
ཡུལ་དཔོན་དགེ་བ་མཆོག་རབ་དང༌།
གྲོགས་དཔོན་དབང་ཕྱུག་དྲག་རྩལ་གཉིས།
་
502



དེ་བར་ཡུན་ཙམ་གཞིས་སྒར་ཟུང༌།
མགྱོགས་པ་ཆུ་ཚོད་བསྐོར་ནས་འོངས།
འདིར་ཚོགས་བློ་སེམས་བདེ་བར་གྱིས།
གནའ་མི་བོད་ཀྱི་གཏམ་དཔེ་ལ།
ཕོ་རབ་ཕོ་འབྲིང་ཕོ་མཐའ་གསུམ།
ཕོ་རབ་བློ་གསལ་ཉི་མ་ཤར། །
དོན་གལ་ལ་ཐུག་དུས་གླིང་བཞི་སྐོར།
ཉེས་པའི་མུན་པ་མཐའ་ནས་སེལ། །
བློ་སྤོབས་པ་མི་ཆུང་མཐའ་རྒྱ་ཆེ།
ཕོ་འབྲིང་ནམ་མཁའ་ཡར་ལང་འདྲ།
དོན་ཡག་ཉེས་མཚམས་ནས་བློ་ཁ་སྐོར། །
ལེགས་ཉེས་བར་ནས་བདེན་མཐའ་འབུད།
ཆགས་བཞག་དཔྱད་མཐའ་ངང་གིས་འགྲུབ།
ཕོ་མཐའ་མའི་བློ་དེ་རླུང་འཚུབ་འདྲ།
ལས་གཅིག་མགོ་བཟུང་ཚེ་གཅིག་རྗེས་ནོད།
ཆགས་གཅིག་ལ་མི་འཕེར་རྒྱ་སྡེ་ཁྲེལ།
དོན་འུ་ལ་ཐུག་དུས་བློ་མུན་རུབ། །
ལས་དེ་འདྲ་བ་དེ་ཨ་དགོས་ཆུང་།
འགྲོ་ཟེར་ན་རླུང་དམར་འཚུབ་ལ་ལྟོས།།
ཕོ་དགག་མ་བྱུང་ཡང་ཡ་ང་མེད།
མེ་ཕུང་འབར་ཀྱང་དཀྱིལ་ནས་གཤོག
རྒྱ་མཚོ་རེད་ཀྱང་གཏིང་ནས་དཀྲུག
དཔུང་འཐབ་ཡ་བྱུང་ན་ཐལ་བར་བརླག་
503



ལུས་ལ་སྲུང་བའི་འཁོར་ལོ་འདོགས།
ཐུན་རྫས་གཡབ་ཕུར་མཚོན་ཆ་ཁྱེར།
བུ་ང་ཕྱིར་རྗེས་ལ་རིམ་རིམ་ཤོག །
དོན་ཅི་དགོས་རིམ་གྱིས་དཔྱད་པས་ཆོག
ནང་འཁོར་ཚོགས་ཡིད་ལ་དེ་ལྟར་ཞོག
ཅེས་གླུ་དེ་ལྟར་བླངས་ནས་མགྱོགས་བྲེམ་འུར་འུར་གྱིས་གོང་
ལྟར་ ཐོན་རྩིས་བྱས་པ་ན། སྲས་མོ་ནོར་མཚོ་དེས་ཡབ་ཡེ་གཤེན་
གཡུང་དྲུང་མཆོག་རབ་ཀྱིས་གཙོས་སྐྱེ་བོ་ཁུ་བོ་རྣམས་ལ་དར་བཏང་།
ལོ་ཆང་སུམ་གཏམས་ཤིག་དྲངས་ནས་ན་རེ། ཕ་དང་ཨ་མྱེ་ཁུ་བོ་
གསུམ། འཇིག་རྟེན་འདི་ན་བཀའ་དྲིན་ཆེ། ལས་ཡག་ཉེས་་་་་
མཐེབ་ཀྱི་གང་མཚམས་ལ། བྲེལ་རིལ་རིལ་མ་མཛད་ཐུགས་བློ་སྐོར།
ང་བུ་མོའི་ཉམས་རྟོག་ཨེ་འདྲ་ཡོད་ཟེར་ནས་ཚེ་གླུའི་ངག་ལ་དྲངས་
ནས་གླུ་འདི་ལྟར་བླངས་སོ།
ཨོཾ་མ་ཎི་པདྨེ་ཧཱུཾ།
གླུ་ཨ་ལུ་དགའ་ལུ་ཐ་ལུ་མུ།
ལ་ལུ་ཚེ་གླུ་འགྱུར་མེད་རེད།
ཨ་ལུ་དྲིན་ཆེན་ཕ་ལུ་ལ།
དགའ་ལུ་ཚེ་ལ་འཛོམས་པར་ཤོག
མུ་ལུ་སྐྱིད་ལ་འཁོད་པར་ཤོག
ས་འདི་བྱང་ཡན་སྡེ་ཤོག་གི།
སྦྲ་ནག་སྨུག་པོའི་ནང་བཅུད་ལ།
ཕ་མ་ལོངས་སྤྱོད་འཛོམས་ས་རེད།
འཛོམས་པ་དེ་རིང་དུས་སྐབས་རེད།
504



ང་འདྲ་ང་ངོ་ལོས་མཁྱེན་རེད།
རེ་ལུ་སྦྲ་ཡི་མེ་ཏོག་ཡིན།
མཐོ་དམན་ཡོངས་ཀྱི་གཅེས་ཕྲུག་ཡིན། ་
དེ་སྔ་བུ་མོའི་དགའ་སྐྱིད་དེ།།
དབྱར་གསུམ་སྤང་གི་མེ་ཏོག་འདྲ།།
ནམ་ཟླ་བསྐོས་ཐང་རྗེས་ལ་རེད། །
མིག་གཉིས་མགོ་དང་བྱང་ཁོག་སྙིང༌།
མྱེ་བོ་ཕ་དང་ཁུ་བོ་ཡིན།
དུས་ཡག་ཉེས་གཉིས་ཀྱི་སོ་མཚམས་འདིར།
ཐུགས་བྲེལ་ལ་མ་བསྐྱོད་གླུ་ལ་གསོན།
ཁ་སྔོན་དབྱར་ཟླའི་ཐོག་མ་ལ།
བུ་མོའི་ཟར་ཟིར་རྨི་ལམ་ལ།
ཤར་ཕི་ནས་འཇའ་ཚོན་སྣ་ལྔ་ཤར།
འཇའ་སྣ་ལྔ་འཁྲུག་པའི་གུར་ཁང་ན།
མི་དཀར་པོ་ཡ་མཚན་ལྡན་པ་ཞིག
གདུགས་དཀར་པོ་གསེར་གྱི་ཡུ་བ་ཅན།
བར་སྣང་ཁམས་ནས་བྱ་ལྟར་བབས།
གུ་ལང་སྒྲུབ་པའི་ཐུགས་ནག་བསྒྱེལ།
དེའི་མལ་གདུགས་དེ་བཙུགས་པ་རྨིས།
གདུགས་དེ་ལས་ཉི་མའི་ཟེར་ལྟར་ཤར། ་ ་
མུན་པ་རང་སར་ཞི་བར་རྨིས།
དེ་བཟང་ངན་བུ་མོས་མ་ཤེས་གསང་།
དེ་རྗེས་ཁ་སྔོན་དངོས་དུས་སུ།
505



གསལ་བའི་རྨི་ལམ་ཐེངས་འགའ་བྱུང་།
ཨ་ཕ་ཁྱེད་ལ་ལམ་ཙམ་ཞུས།
མ་ཤོད་བཟློག་པར་གྱུར་ཅིག་གསུངས།
རྨི་ལམ་ཡང་དག་ཐོག་ནས་བྱུང་།
དང་པོ་རྨིས་པའི་རྨི་ལམ་ལ།།
མཁའ་ནས་སྒྲ་ཆེན་གྲགས་པ་རྨིས།
བསྟན་པའི་གསེར་གྱི་འཁོར་ལོ་ཞིག་
མཁའ་ལ་ཉི་ལྟར་ཤར་བ་རྨིས། །
ཡུད་ཙམ་གྱིས་ནི་འཁོར་ལོ་དེ།།
བྱ་རྒྱལ་ཁྱུང་ལ་འགྱུར་བ་རྨིས།
གཤོག་པས་ཤར་ལྷོ་ནུབ་བྱང་བཀབ།
ལྡིང་སྐོར་ལན་གཅིག་རྒྱབ་པའི་མཚམས།
མཚོ་ནག་གཏིང་ཟབ་ནང་རོལ་ནས།
ཉ་དང་ཆུ་སྲིན་སྦལ་སྦྲུལ་སྡིག
འདྲ་མིན་དགུ་པོ་སྦྱར་གྱིས་བཟུང་། །
ཀྲང་ཀྲིང་རྔན་སྒྲ་སྒྲོག་བཞིན་དུ།།
ཐམས་ཅད་ཁྱུང་དེས་ཟོས་པ་རྨིས།
ད་རུང་ཁྱུང་དེ་མ་འབྲང་པར། །
མཚོ་ཕྱོགས་བྱ་ར་བྱེད་བཞིན་པར། །
བར་སྣང་རླབས་ཀྱིས་བཅད་པ་རྨིས།
རླབས་རྐྱེན་རླུང་ནག་འཚུབ་མ་གཡོས།
གོ་བོ་ཕུག་རོན་རླུང་གིས་བརྡབས།
བྱ་སྤུ་བར་སྣང་ཁེངས་པ་རྨིས།
506 ་



རླུང་གིས་གནམ་ས་བསྒྱུར་བ་རྨིས།
བུ་མོ་དངངས་སྐྲག་འཕྲོ་མཇུག་སད།
དེ་རྗེས་ཁ་སང་རྨི་ལམ་ལ།
བླ་མའི་སྒྲུབ་ཁང་རྩེ་མོ་ལ།
སེང་གེ་དཀར་མོ་འགྱིང་བ་རྨིས།
སེང་གེས་གཡུ་རལ་གསིག་པའི་དུས།
འདམ་སེང་སྒལ་པ་རལ་བ་རྨིས།
རལ་ནས་མེ་ལ་བསྲེགས་པ་རྨིས།
སྒྲུབ་བྲག་མགོ་འཇུག་ལྡོག་པའི་སྟེང་།
རིན་ཆེན་གསེར་ལས་གྲུབ་པ་ཡི།
ཡ་མཚན་མཆོད་རྟེན་མཇལ་བ་རྨིས།
ཉིན་མཚན་མེད་པར་འོད་ཟེར་འཕྲོ།
ནག་ཤོད་ཡུལ་ཁམས་གསལ་ཞིང་དྲོ།
བུ་མོ་སྣང་སེམས་སྤྲོ་བ་བྱུང་། །
དེ་རྗེས་ད་ནང་ཐོ་རེངས་དུས།
བོན་ལྷ་བསྲོ་དམར་སྐྱེས་ཅིག་དང༌།
མུ་སྟེགས་ནག་པོའི་ལྷ་འཁོར་བཅས།
བྲེལ་འཚུབ་སེ་རང་མདོག་རྟ་ལ་བཞོན།
དགྲ་ཇོ་རུའི་ལྷ་མིས་དཔུང་དམག་ཕབ།
ཡུལ་བཅོམ་ཞིང་བསྟན་ལ་འཕོ་འགྱུར་བྱུང་།
སྐྱབས་བཙལ་ན་བདེ་བ་ཐོབ་ལགས་ཀྱང་། །
དེ་མི་འདོད་ཕ་མཐར་བྲོས་འགྲོ་ཟེར།
འུར་འཚུབས་སེ་གད་ཁོག་ལ་མོ་བརྒྱབ།
507



ཡུད་ཙམ་ནས་མིག་གིས་མི་མཐོང་འདུག
དེ་རྗེས་ཨ་མྱེ་ཕ་ཁུ་རྣམས།
རླུང་དམར་འཚུབས་པའི་གསེང་ལམ་ནས།།
རྗེས་རྗེས་ལ་མོ་བརྒྱབ་པ་རྨིས།
ངེད་མ་བུས་བོས་ཀྱང་མ་ཚོར་ཐལ།
བཟོད་མེད་སྡུག་བསྔལ་བྱུང་ནས་སད།
ཡུད་ཙམ་བློ་ཡིས་སྐོར་རྫོགས་བྱས།
དེ་རྗེས་སྐྱ་རེངས་ཤར་ཉེའི་དུས། །
རབ་རིབ་ཐུན་ཅིག་རྨི་ལམ་ལ། །
ཡུལ་ཁམས་སྔར་དང་མི་མཚུངས་པའི།
འཇའ་ཐང་རྒྱ་ཞིང་འཁོར་འདས་ལ།
འབྲུ་སྲན་སྣ་ལྔ་འཁྲུངས་པ་རྨིས།
འཇའ་ཐང་ཆུ་མཚོ་མཁྱིལ་བ་དེ།།
འོ་མའི་མཚོ་ལ་གྱུར་པ་རྨིས། །
མཚོ་ཁའི་མེ་ཏོག་བརྒྱ་བརྒྱ་དེ།
དཀྱིལ་འཁོར་རྒྱུན་ལ་བཤམས་པ་རྨིས།
མི་དམངས་དགའ་བའི་བྲོ་གར་འཁྲབ།
སེམས་སྐྱིད་པའི་ངང་ནས་གཉིད་དེ་སད།
ད་རེས་ལིང་ལོག་འདི་ལ་ཐུག
དེ་ནས་དྲིན་ཆེན་ཕ་ཁུ་རྣམས།
ང་རང་བུ་མོའི་བསམ་ཚུལ་ལ།
རྒྱ་གར་རྒྱལ་དང་སྐུ་རྒྱལ་བོད། །
དོན་མེད་མི་དཔུང་ཕབ་དོན་མེད།
K
..
508
:



༩
ཤིག་ཆུང་སྟ་རེ་ཨ་དགོས་ཆུང༌།
ཡིན་ངེས་རྨ་ཁམས་ཇོ་རུ་འདྲ།
མུ་སྟེགས་ཨ་མྱེ་བླ་མ་དེས།
དགྲ་ཇོ་རུ་གསུང་ནན་ཆེ་དང་གཅིག་
མཐུ་སྔགས་སྒྲུབ་ཡུན་རིང་དང་གཉིས།
ལྷ་བདུད་རྩོད་གཞི་ཆེ་དང་གསུམ།
ཇོ་རུ་སྟོབས་འཕྲུལ་ཆེ་དང་བཞི།
མུ་སྟེགས་ལྷ་ངོ་རྒུད་དང་ལྔ། །
དེ་ལྔ་འཛོམས་པའི་ཁ་སྔོན་ནས། །
བོན་མུ་སྟེགས་བསྟན་པ་དེ་ཀ་ཙམ།
ཆུས་བསྟན་པའི་སྲང་མདའ་འཚོ་དོན་མེད།།
ཨ་མྱེ་བདུད་ཀྱི་བླ་མ་དེ།
རྨི་ལམ་དཔྱད་ན་རྟགས་མཚན་ཞན།
ཁྱོད་དྲིན་ཆེན་རང་ཆུས་རང་གིས་ཟུང༌།
མ་ཐུབ་དགྲ་བོ་གཙུག་ལ་བཀུར།
སྐྱབས་བཙལ་ན་བུ་བས་བྱམས་ཀྱང་སྲིད།
གླིང་ཇོ་རུ་སྔར་འདྲིས་མི་ཆེ་སྟེ།
ང་བུ་མོ་འདུན་མར་ཐོན་པས་ཆོག
ས་མཐའ་མེད་ཡུལ་ལ་དགའ་སྐྱིད་མེད།
ངེད་མ་བུ་བྱམས་པས་སྐྱོང་བར་ཞུ།
སྙིང་བརྩེ་བ་ལྡན་པའི་ཚིག་གསུམ་གཏམ།
རྗེ་གོང་དཀར་སེམས་ལ་འཇོག་པར་ཞུ།
གླུ་འཁྲུལ་པ་བྱུང་ན་སྙིང་ནས་བཤགས།
509



ངག་འཁྱལ་བ་བྱུང་ན་བཟོད་པར་གསོལ།
དྲིན་ཕ་ཁུའི་ཐུགས་ལ་དེ་ལྟར་ཞོག
ཅེས་གླུ་དེ་ལྟར་བླངས་པ་དང་སྔོན་སྨོན་ཞན་པའི་མཐུས་ཉན་
པའི་ཕྱོགས་མེད་པར་མུ་སྟེགས་བླ་མའི་དྲུང་དུ་སོང་ནས་ཆུ་ཚོད་ཙམ་
མི་འགྱང་བར་སླེབས་ཐུབ་པ་བྱས་ནས་གྲོས་འདུན་བྱེད་ཆོག་ཟེར་ནས་
ཐམས་ཅད་བློ་མཐུན་ཏེ་བཤོལ་མང་བཏབ་ཀྱང་མ་ཐེབས་པར་རང་
ཆས་སྤྲས་ཏེ་རླུང་ལྟར་མགྱོགས་པར་སོང་བ་ན་ལྷ་ཀླུ་གཉན་ལ་འདུལ་
སྐལ་མེད་སྟབས་མ་མཐོང་བ་ལྟར་གནོད་ཚེ་མེད་པར་བཏང་།
ཡུད་ཙམ་ནས་བླ་མའི་སྒྲུབ་ཕུག་དེར་འབྱོར་བས། གེ་སར་
ཁོང་སྒྱུ་མའི་འཕྲུལ་ གྱིས་མུ་སྟེགས་བླ་མའི་གཟུགས་སུ་བརྫུས་ ཤིང་
འཁོར་འབངས་སྔར་ ལྟར་གནས་ཡོད་པ་ ལ་ མཇལ་དགོས་ པའི་ཞུ་་་
འཕྲིན་ཕུལ་ཏེ་རིམ་གྱིས་བླ་མ་མཇལ་བས་བླ་མ་ནི་སྔར་ལས་བག་དྲོ་
ཞིང་གཟི་བརྗིད་དང་ལྡན་པ་ལ་སློབ་འབངས་ནག་པོས་ཕྱག་ཕུལ་ཞིང་
མུ་སྟེགས་འཕྲུལ་གྱི་བོན་ཆུང་དེས་དར་བཏང་ནས། སྟོབས་རྒྱལ་བླ་
མ་རིན་པོ་ཆེ། སྐུ་གཡོ་མེད་བཞུགས་པ་བཀའ་དྲིན་ཆེ། ཡུལ་མི་
དགེ་སྡང་དགྲའི་གཡབ་མོ་བྱུང༌། དོན་གལ་ཆེན་མི་མཇལ་ཀ་མེད་
རེད། ཚིག་ཡང་དག་འབྲས་བུ་གསན་པར་ཞུ་ཟེར་ནས་གླུ་འདི་ལྟར་
བླངས་སོ།
གླུ་བསྭཱ་ཡ་ཆོ་ཡ་ཞང་ཞུང་ལྷ།
གུ་ལང་དབང་ཕྱུག་འཕྲུལ་པོ་ཆེ།
རྩལ་ཆེན་བླ་མ་མི་དབང་སོགས།
རྒྱབ་རྟེན་ལྷ་ལ་གསོལ་བ་འདེབས།
རང་ཆུས་བསྟོད་ལ་གཞན་སྲིད་གནོན།
510



དགྲ་བོའི་ཤ་ཁྲག་གཏང་རག་འབུལ།
དེ་ནས་འགྲན་མེད་རིན་པོ་ཆེ།
དུས་གཡོ་འགུལ་བྱུང་བ་ལོས་མཁྱེན་ཏེ།
དོན་ཞུ་འཕྲིན་སྙིང་པོ་ཨེ་འདྲ་ཡོད།
ནག་ཤོད་ཤོག་ཆེན་སྡེ་འབངས་འདིས།
ཕྱོགས་མཚམས་སོ་དང་ཉུལ་མ་དེ། །
ཞག་ལྔ་བདུན་འགྱང་མེད་རིང་ལྟ་བྱས།
ནང་གི་སོ་དང་སྲུང་བ་དེ།
ཞག་དང་ཆུ་ཚོད་འགྱང་མེད་བྱས།
བྱས་ཏེ་དོན་གོ་མ་ཆོད་བྱུང་། །
སོ་རིང་ཐུང་མིག་གིས་མ་མཐོང་བྱུང༌།
ད་རང་ནམ་མཁའ་ལངས་པའི་དུས། །
དམག་མི་རྟ་དཀར་པོ་དར་འཕྲུ་དཀར།
མངོན་སུམ་མི་ལ་དཔའ་རྔམ་ཅན། །
གྲངས་མང་བུ་ཡུག་འཚུབ་འཚུབ་རེད།
རི་ཐང་སྨུག་རླངས་གཡོག་གཡོག་རེད།
མི་སེར་རྟ་སེར་དེ་མཚུངས་རེད།
གྲངས་མང་ས་ཁའི་རྩི་ཐོག་རེད།
མ་ཚད་མི་སྔོན་རྟ་སྔོན་ཅན།
མི་རྟ་གཅིག་ལ་དཔེ་བ་འདྲ། །
མི་རྔམ་བརྗིད་ལྷ་དམག་གཅིག་མཚུངས་རེད། །
རྟ་ཆེ་ཉམས་འབྲོང་ཁྱུ་ཡན་པ་འདྲ། །
གྲངས་མང་ལེ་རི་ཐང་འུར་གྱིས་གནན།
511



དམག་སྔོན་ཐོན་སར་གྲྭ་རིམ་འགྲིག་རེད།
དམག་སྒབ་ཆུ་བོ་ལུད་ལུད་རེད། །
མི་རྟའི་ཆ་ལུགས་དཔྱད་བཞག་ན།
རྒྱ་གར་བོད་དང་གླིང་པ་གསུམ།
དེ་གསུམ་བུ་རེད་ཡིན་ཐག་ཆོད།
རང་ཚང་བུ་མོ་ནོར་མཚོ་དེ།
རྨི་ལམ་བརྟག་པ་གསལ་མི་རེད།
ད་ནང་ཞོག་པའི་གླེང་མོ་ལ། །
བླ་མ་རྗེ་དང་འཁོར་འབངས་ལ། །
ཡུལ་ཁམས་རྩུབ་པའི་རྨི་ལམ་འགའ། །
བཤད་བཤད་སྙིང་ཁམས་འཁྲུག་རོགས་རེད།
ཡང་དགོས་ཇོ་རུའི་ལས་དམག་དེས། །
ཡུལ་ཁམས་འཇོམས་པ་སྨོས་མེད་ཟེར།
ངེད་ནང་འཁོར་མགོ་རྒུ་དགོས་འདུག་ཟེར། །
ཚིག་བློ་ཐག་ཆོད་པོས་ཞུ་བབ་བྱུང༌། ་
དེ་བྱུང་བ་བློ་ལ་མ་བབས་ནས།
ངེད་ནང་འཁོར་བླ་མ་ཁྱེད་མདུན་ཡོང་།
ཁྱོད་ནག་པོ་བདུད་ཀྱི་བླ་མ་རེད།
ཤི་བ་སློང་བའི་མཐུ་ནུས་ཡོད། །
འབྱུང་བའི་ཁམས་ལ་རང་དབང་བསྒྱུར།
གནམ་ས་བར་གྱི་གསེང་ལམ་ལ།
རྩལ་ཁྱེད་ལས་ཆེ་བ་ཡོད་སྙམ་མེད།
ལོ་ཟླ་མང་པོའི་སྒོམ་བཟླས་དེ།
512



དེ་རིང་དགོས་པའི་དུས་ཤིག་ཤར། །
གུ་ལང་ལྷ་དང་གཉིས་སུ་མེད།
ལྷ་ཡི་ལུང་ལ་ཅི་འདྲ་གདའ།
འཛམ་གླིང་ཡུལ་རྒྱན་ནོར་བུའི་རིགས།
གོ་མཚོན་མཁོ་ཆས་དུ་མ་ཡོད། །
ཡོད་བཞིན་རྔམ་ལུགས་ཅི་འདྲ་དགོས།
གསུང་ངག་བདུད་རྩིའི་ཆར་རྒྱུན་དེ། །
ངེད་ཅག་ཚིམ་པར་མཛད་དུ་གསོལ།
གླུ་འཁྲུལ་པ་བྱུང་ན་མཐོལ་ལོ་བཤགས།
ངག་འཁྱལ་བ་བྱུང་ན་བཟོད་པར་གསོལ།
སྐྱབས་གནས་བླ་མའི་ཐུགས་ལ་ཞོག
ཅེས་གླུ་དེ་ལྟར་ཕུལ་བས་གེ་སར་གྱི་སྤྲུལ་པའི་ཞལ་ནས་སྙིང་
དང་འདྲ་བའི་སློབ་འབངས་རྣམས། ས་འདི་རུ་བྱོན་པ་དགའ་སྤྲོ་ཆེ།
དགྲ་ཡོད་པ་མ་ཤེས་མ་ཡིན་ཏེ། དོན་གནད་གལ་ཐུག་དུས་བཟློག་
ཐབས་དཀའ། འོན་ཀྱང་ལྷ་ལུང་དང་མཁྱེན་པ་འདི་ལྟར་ཡོད་པས་
ཉོན་ཨང་གསུངས་ནས་བོན་ངག་འགྱུར་མེད་ལ་དྲངས་ནས་མགུལ་གླུ་
འདི་བསྩལ་ལོ།
གླུ་བསྭཱ་ཡ་ཆོ་ཡ་ལྷན་སྐྱེས་ལྷ།
བླ་མ་ང་ལ་འགོ་བའི་ལྷ།
འབོད་མ་དགོས་འབྲལ་མེད་ཁ་འཛིན་མཛོད། །
ས་འདི་ཚོ་བླ་མའི་སྒྲུབ་ཕུག་རེད། །
གལ་ཆེན་པོ་མིན་ན་འགྲིམ་ས་མེད།
ང་འདྲ་ང་ངོ་མ་ཤེས་ན། །
513



མུ་སྟེགས་ཨ་མེ་བླ་མ་ཟེར། །
ཚེ་སྔར་དུས་དབང་པོ་ཡར་དར་དུས།
ཨ་མྱེ་བླ་མའི་མཐུ་ནུས་དེ།
ཞང་ཞུང་རྒྱལ་དང་ཧོར་བདུད་འཇང་།
ནག་པོ་བདུད་ལ་མ་ཁྱབ་མེད།
འཆི་བ་སྲོག་མཐུད་རྒས་པ་གཞོན།
སྨན་དཔྱད་ངན་སྔགས་རྫུ་འཕྲུལ་སོགས།
ཨ་ཕོའི་གོང་ལ་ཡོད་བསམ་མེད།
སློབ་འབངས་དུ་མའི་བླ་མ་བྱས།
བོན་མུ་སྟེགས་འཛམ་གླིང་ཨེ་དར་བསམ།
ལྷ་གུ་ལང་དངོས་སུ་ཨེ་འགྲུབ་བསམ།
བན་ནང་པའི་བསྟན་པ་གཙོ་བྱས་པའི། །
དགྲ་ཇོ་རུའི་གཉའ་གནོན་ཨེ་ཡོང་བསམ།
ལོ་མང་ལ་སྒྲུབ་པའི་མཚམས་རྒྱ་བསྡམས།
མིག་བཙུམས་ནས་དཀའ་སྤྱད་དྲག་པོ་བྱས།
ལོ་སོང་བཞིན་གྲུབ་ཐག་ཇེ་རིང་རེད།
ཁ་སང་ཁ་ཡི་ཉི་མ་ལ། །
ལྷ་གུ་ལང་འདྲ་བའི་རང་གཟུགས་ལ། ་
གཟི་བྱིན་མེད་པ་དངོས་དང་འཕྲད།
ཚིག་ཐ་མའི་ལུང་བསྟན་འདི་འདྲ་གདའ། །
དཀར་པོའི་ཆོས་དང་ནག་པོའི་བདུད། །
དར་རྒུད་ཆགས་འཇིག་རེས་མོས་དེ།
དུས་བསྐལ་པ་ཆགས་ནས་དབྱར་དགུན་དར།
514



མཐོ་ཉི་ཟླ་དར་ནས་གསལ་འགྲིབ་དར།
ཆབ་ཆུ་བོ་དར་ནས་འཕེལ་འགྲིབ་དར།
ལྷ་བདུད་དར་ནས་ཁེ་ཕམ་དར།
རྒྱལ་རབས་སོང་བཞིན་བདུད་སྡེ་དར།
ཉི་མ་ད་བར་ཡན་ཆད་དུ། །
བདུད་ནག་པོས་ས་སྟེང་གང་ལེ་རེད།
མཐུ་རྩལ་སྟོབས་ཤུགས་སྙན་གྲགས་དེ།
ལྷོ་རྒྱལ་ཡོངས་ལ་གྲགས་ལེ་རེད།
ད་ལན་བསྐལ་པའི་འཕོ་འགྱུར་རེད། །
ལྷ་ཡི་ཆོས་ངོ་མཐོ་ལེ་རེད།
རྒྱ་གར་ཆོས་ཀྱི་རྒྱལ་པོ་དེ། །
ལྕགས་ཕོ་སྟག་ལ་འཁྲུངས་ལེ་རེད།
རྒྱལ་ཕྲན་བརྒྱ་ཡི་གཙུག་རྒྱན་རེད།
ཆོས་མདོ་སྔགས་བསྟན་པའི་སྦྱིན་བདག་རེད།།
དུས་དེང་སང་བསྟན་པ་ཡར་དར་རེད། །
སོག་རྒྱལ་ཉང་ཁྲི་ལྷ་དཀར་དང་།
བལ་རྒྱལ་ཉི་མ་བཙན་པོ་དང་།
བོད་རྒྱལ་མངའ་བདག་ལྡན་ཁྲི་གསུམ།
ལོ་རྟགས་སྟག་ལ་འཁྲུངས་ལེ་རེད། །
མ་ཟད་གླིང་གི་ཇོ་རུ་དེ།
ལོ་ཁམས་རྒྱལ་དང་དུས་མཚུངས་རེད།
འཛམ་གླིང་དབང་དུ་བསྒྱུར་ངེས་རེད།
ཀླུ་བཙན་ཐོད་མདའ་སྤྲོད་ངེས་རེད།
5 | 5



གུར་དཀར་གཉའ་སྒ་གཏོད་ངེས་རེད། །
ས་ཐམ་དུག་གིས་གསོད་ངེས་རེད། །
ཤིང་ཁྲི་མེ་ལ་སྲེག་ངེས་རེད། །
ཞང་རྒྱལ་རལ་གྲིས་གཏུབ་ངེས་རེད།
མ་ཟད་བདུད་ཀྱི་རྒྱལ་ཁབ་རྣམས།
རིམ་པས་ཡུལ་འཇོམས་དབང་དུ་འདུ།
དུས་ལ་འཕོ་འགྱུར་འགྲོ་བའི་དུས། །
ཁོང་དགའ་རབ་མཐའ་མེད་བྲོས་སོང་ཟེར།
ཁྱོད་བླ་མ་སློབ་འབངས་ནག་ཤོད་སྡེ།
སྐྱབས་བཙལ་ན་གླིང་ལ་འགྱུར་ལྡོག་མེད།
ཆོས་ནང་པར་འགྱུར་ན་ཕྱི་མ་དགེ།
ཚེ་ད་གང་བདེ་བ་འཐོབ་དོ་ཟེར། །
ཚིག་དེ་ལས་ལྷ་ལུང་མི་འདུག་མོད།
ཡང་རྒྱུད་ནོར་མཚོའི་རྨི་ལམ་དེ།
རྨི་ལམ་མ་རེད་མངོན་ཤེས་རེད།
མངོན་ཤེས་ལགས་ཀྱིས་བླངས་ལེ་རེད།
ལྷ་ལུང་དོན་དང་ཁྲིག་ཁྲིག་རེད།
འཐབ་པས་དཔུང་གིས་ཐུབ་ལེ་མིན།
ཡེ་ཐོག་ལས་ཀྱི་བསྐོས་ཐང་རེད།
འགྱོད་པ་བྱས་པས་ཕན་པ་མེད།
བྱམས་པས་བསྐྱབས་ན་སྐྱོབ་ངེས་རེད།
ལུང་དང་རྨི་ལམ་བློ་དཔྱད་གསུམ།
ཆགས་འཇོག་མགོ་འབུལ་ལ་མོ་གྱིས།
516



འདིར་ཚོགས་སློབ་འབངས་ཡིད་ལ་ཞོག
ཅེས་གསུངས་པས་གཤེན་བོན་ཐོག་ཁྲི་ནག་པོ་དང་མུ་སྟེགས་
འཕྲུལ་གྱི་བོན་ཆུང་། ཐ་ཆུང་འཕྲུལ་གྱི་ལྡེ་མིག་གསུམ་ལས་སྨོན་
ཞན་པའི་དབང་གིས་ཡིད་ལ་མ་བབས་པར་དཔའ་ངར་ངར་ གླུ་རེ་
བླངས་ཀྱང་དགོས་མེད་ཉོབ་དགོས་ཀྱི་བཞག ཡེ་གཤེན་གཡུང་་
དྲུང་མཆོག་རབ་ནི་བླ་མའི་གསུང་དང་ནོར་མཚོའི་གླུ་ཞུས་ལ་ཡིད་
མོས། གེ་སར་གྱི་སྤྲུལ་བའི་བླ་མའི་ཞལ་བཀོད་ལ་ཕ་བུ་གསུམ་པོས་
ཉན་དུ་མ་གཏུབ་པ་ན་བླ་མའི་ཞལ་ནས་འོ་ན་ཁྱོད་ཕ་བུ་རྣམས་ཀྱིས་ཚེ་
འདིར་སྨན་བཟས་འཆི་ཁར་དུག་ཟེར་བའི་དཔེ་ལྟར། ཁྱོད་རྣམས་
ཀྱིས་ང་ལ་དགོས་དུས་མཐུ་མེད་ལྷ་མེད་ཟེར་བའི་གཤེ་སྐུར་དེ་ཙམ་
བཏབ་པས་དམ་ཚིག་ཉམས་ནས་ང་ཡི་ལྷན་དུ་ཁྲིད་པའི་ནུས་པ་ཟད་
པས་ཁྱོད་རྣམས་ལ་དཔའ་སྟོབས་ཡོད་ན་རིམ་གྱིས་ངོམས་ཤིག ང་
ནི་བདེ་བར་ཞིང་ལ་འགྲོ་བ་ཡིན་གསུངས་ནས་བླ་མ་ཧར་གྱིས་སྒྲུབ་
ཕུག་གི་ཕྱི་རོལ་དུ་བྱོན་ནས་འཇའ་དང་འོད་ཟེར་ཁྱུགས་སེ། དགྲ་
ལྷ་ཝེར་མ་དཀར་ཕྱོགས་ཀྱི་ལྷས་རོལ་མོ་འུར་ལྡིར་འཁྲོལ་བཞིན་པའི་
ངང་རྒོད་ཐང་དཀར་ནམ་འཕང་བཅད་པ་བཞིན་འཕུར་བ་ན་གཡུང་
དྲུང་མཆོག་རབ་ནས་ཕྱག་ཕུལ་ཏེ་བླ་མ་ཉིད་ཀྱིས་ཅི་གསུང་འུ་ཅག་
ནས་བསྒྲུབ་པས་མི་གཤེགས་གཞུགས་བར་མཛོད་ཅེས་ཞུས་ཀྱང་ཁྱོད་
ཅག་མགོ་འབུལ་གྱིས་དང་བླ་མ་དང་དམ་ཚིག་མི་འགལ། རང་ཅག་
བདེ་བར་འོང་གསུང་། གཞན་གསུམ་པོ་ནི་ལས་སྒྲིབ་ཆེ་སྟབས་གླིང་
ལ་མགོ་འབུལ་བྱེད་པའི་འདུན་པ་མ་ཤར་ཏེ་སྡུག་བསྔལ་གྱིས་ལྕེབས་
པར་བརྩམས་པ་ན་གེ་སར་བླ་མའི་ཐུགས་ཀྱིས་མཁྱེན་ནས་སླར་ཡང་
སྤྱི་བོའི་ཐད་མདའ་རྒྱང་གང་གི་ཚད་ཙམ་ནས་མགུལ་གླུ་འདི་གསུངས་
517



སོ
།
གླུ་བསྲོ་བསྲོ་མཆོད་དོ་ཁ་འཛིན་ལྷ།
མགོན་སྐྱབས་སྡོང་གྲོགས་མ་གཡེལ་ཅིག
ས་འདི་གུང་སྔོན་ནག་མཁའི་དབྱིངས།
འཇའ་འོད་འཁྲུག་པའི་གུར་ཁང་ནས། །
རོལ་མོའི་སྒྲ་སྐད་འུར་རུ་རུ། །
ང་བླ་མ་ཞིང་ཁམས་བསུ་མ་རེད། །
ང་འདྲ་འདྲི་བཤད་མ་དགོས་པའི།
ཚེ་སྔར་སྟོད་ཨ་མེ་བླ་མ་ཟེར།
ད་དུས་རྡོ་རྗེ་འཛིན་པ་ཡིན།
འགྲོ་ལ་བྱམས་པ་བྱེད་མི་ཡིན།
དད་པས་སློབ་འབངས་སྐྱོང་མི་ཡིན།
སྒྱུ་མ་སྟོན་པའི་སློབ་དཔོན་ཡིན།
མི་རྟག་ཞིང་ལ་འགྲོ་མི་ཡིན། །
ང་བླ་མའི་གླུ་ལ་ཡར་ཡར་ཉོན།
གནའ་མི་བོད་ཀྱི་གཏམ་དཔེ་ལ།
བུ་ཚ་རབ་འབྲིང་ཐ་མ་གསུམ།
རབ་དེ་ཕ་མར་སྲིད་ཞུ་ཆེ། །
མགོ་ཅོད་པཎ་བཞིན་དུ་གཙུག་ན་བཀུར།
ཟས་གོས་ཕུད་མཆོད་ཅི་གསུང་ཉན།
བསོད་ནམས་ཉི་མ་ཡར་ཤར་རེད།
བུ་འབྲིང་དེ་ཕ་མར་བརྩེ་གདུང་ཆེ།
གྲོས་ལེགས་ཉེས་འདྲི་ཞིང་བློ་ལམ་ཉན།
518



ཟས་གོས་རང་བས་ཕ་མར་གཙོ།
རྒྱུ་འབྲས་ཚེ་བསོད་གཉིས་ཀ་དར།
བུ་ཐ་མ་ནང་འཁོར་གཉེན་ལ་རྩུབ།
དྲིན་ཕ་མ་གཉིས་དེར་ཟས་སྐལ་གཅོད།
རང་འདོད་ཐོག་མ་བྱུང་ཕ་མ་རྡུང༌། །
ཚེ་བསོད་ནམས་མུན་ཆུ་རུབ་པ་འདྲ།།
སློབ་མ་རབ་འབྲིང་ཐ་གསུམ་ཡོད། །
རབ་དེས་བླ་མས་ཅི་གསུང་སྒྲུབ།
ཚད་མར་བསྒྲུབས་པས་བླ་མར་མཉམ།
འབྲིང་དེས་གསུང་ལ་ཆག་ཉམ་ངང༌།
བཤགས་སྦྱང་ཕུལ་བས་རང་མགོ་ཐོན།
མཐའ་མས་བླ་མར་ལོག་ལྟ་བྱེད། །
ཉེས་ལྟུང་ཆེ་བས་དམྱལ་བར་ལྷུང་།
འབངས་སྡེ་རབ་འབྲིང་ཐ་གསུམ་ཡོད།
སྡེ་ཡ་རབ་དཔོན་ལ་ཆེ་བཀུར་བྱེད།
གསུང་ཁྱབ་བདལ་གསེར་གྱི་ཐིག་པར་བརྩི།
འབྲིང་གིས་དཔོན་ལ་གཉེན་བཞིན་བརྩི།
ཡར་ཞུ་མར་གནང་བདེ་དོན་འགྲུབ།
ཐ་མས་དཔོན་ལ་ཞུ་ཉེས་བྱེད། །
ཡུལ་སྟོངས་རང་མཁོས་དཔོན་ལ་འཆོར།
དེ་ཚོ་སྔ་མའི་འཇིག་རྟེན་གཏམ།
ཟེར་སྲོལ་བདེན་སྲོལ་གཉིས་ཀ་ཡོད།
སློབ་མ་རབ་དེ་བླ་མར་མཉམ།
519



དམ་ཚིག་མ་ཉམས་ངའི་ཕྱིར་ཤོག
བྱམས་པ་མེད་ན་འགྲོ་དོན་དཀོན།
གཞན་ཕན་མེད་ན་བྱང་སེམས་བྲལ།
རྟོགས་པ་མེད་ན་ས་མི་བགྲོད། །
མི་ཡིད་བསླུ་པའི་ངན་སྔགས་མཐུ།
བདེ་བར་བགྲོད་ན་ངའི་ཕྱིར་ཤོག
གྲོགས་མོ་ཉུལ་བྱེད་གྲ་འཁོར་འབངས།
དམ་ཚིག་ཅན་རྣམས་ངའི་ཕྱིར་ཤོག་
ངེད་ཅག་བདེ་བའི་ཆོས་ར་ན།།
ནང་པ་སངས་རྒྱས་བསྟན་ལ་འཇུག་
རང་གཞན་དགེ་བའི་དམ་ཆོས་འབུང་།
གཞན་ཕན་འགྲོ་འདྲེན་དེད་དཔོན་བྱེད།
བླ་མ་སློབ་མ་འདྲ་བསམ་ན།
དགུང་སྔོན་ནམ་མཁའི་མཐོངས་ལ་ཤོག
གཟི་བརྗིད་ལྡན་པ་འདྲ་བསམ་ན།
འཇའ་ཚོན་འོད་ཟེར་ཤིག་སེ་ཤོག
སྙན་དང་གྲགས་པ་འདྲ་བསམ་ན།
རོལ་མོའི་སྒྲ་སྐད་འུར་རེ་ཤོག
ཚེ་གཅིག་བསྟེན་པའི་བླ་མ་ལ།
དགོས་དུས་ལྷ་མེད་མཐུ་མེད་ཟེར།
ཞུ་འཆལ་ལྕེ་བདེ་སྙིང་ནག་པོ།
ང་བླ་མ་ལྷན་དུ་འགྲོགས་སྐལ་མེད།
བླ་མས་སློབ་མ་མ་བསྐྱངས་མེད།
520



ཐོག་ཁྲི་བོན་ཆུང་ཐ་ཆུང་གསུམ།
ང་ཡང་བརྩེ་དང་གདུང་བ་ཆེ།
རང་སྲོག་བཅད་པས་ཅི་ཞིག་བྱ།
མ་རབ་བྱ་བ་བྱེད་དོན་མེད། །
ད་ཡང་བླ་མས་དྲིན་གྱིས་སྐྱོང་།
དད་ན་ལམ་མཁན་བླ་མས་བྱེད།
འདུན་པ་སྙིང་ནས་གསོལ་བ་ཐོབ།
ལྔ་བཅངས་འཆང་བུ་འཕྲུལ་གྱི་རྟ།
གཟུགས་ལེགས་བྲིས་འདྲའི་རྣམ་པ་ལ།
བང་ལ་མགྱོགས་པ་གློག་བས་མྱུར། །
འཇའ་ཚོན་སྣ་ལྔའི་སྤུ་རིས་ཅན། །
མཁོ་དགོས་ཚིམ་པ་ལ་སྤྱོད་པའི།
འདོད་ཡོན་ལྔ་ལྡན་རྒྱགས་ཕྱེ་བཅས།
ལམ་མཁན་མུན་སེལ་སྒྲོན་མེ་སྦར། །
མ་འདུག་བྱང་ཕྱོགས་རྒྱ་མཚོའི་མཐའ།
ཡུལ་ལྗོངས་གསེར་ལ་གྲུབ་པའི་ཡུལ།
གནོད་སྦྱིན་སྡོད་གནས་དེ་རུ་སོང་།
མ་འོངས་ང་དང་ཞལ་འཇལ་ན། །
གཞུང་ཟབ་གསམ་པས་གྲོལ་བར་ཤོག
དེ་བར་གཞན་གནོད་བྲལ་བར་ཤོག
ཆོས་སྲུང་རྒྱ་མཚོས་མཐའ་མཚམས་སྲུང་།
ང་བླ་མའི་བསམ་དོན་འགྲུབ་པར་ཤོག
ཕ་ཡེ་གཤེན་བུ་མོའི་རྩ་ལ་སོང་།
521



ཚིག་གྲོས་བློ་མཐུན་དང་དོན་གཉེར་འགྲུབ།
ང་མི་སྡོད་དགུང་སྔོན་དབྱིངས་ལ་འགྲོ།
རང་དོན་བླ་མ་རང་གིས་སྒྲུབ། །
གཞན་ཕན་སྒྲུབ་ལ་གཞན་གནོད་སྤོང།
དེ་ཚོ་བླ་མའི་བཞེད་སྲོལ་རེད། །
ང་བླ་མའི་བཀའ་དེ་རི་རྦབ་འདྲ།
ཡར་ལྡོག་ལག་གིས་ལེན་བློ་མེད། །
ཉན་ན་འདི་ཕྱི་གཉིས་ཀ་འཚེང་།
འགལ་ན་བྱུར་གྱི་སྣ་འདྲེན་ཡིན།
ད་མ་འདུག་ཨེ་གོ་མགྱོགས་པར་སོང་།
སྒྱུ་མ་ཡས་ཀྱི་རྟ་ལ་བཞོན།
གླུད་རྫས་འདོད་ཡོན་རྫོང་དུ་འདེབས།
བྱང་ཕྱོགས་གནོད་སྦྱིན་ཕ་མཐར་སོང་།
འོས་མིན་ཡར་ཞུ་མར་གནང་མེད། །
ཕྱི་མིག་ཙམ་ཞིག་ལྟ་ཆོག་མེད།
བལྟས་ན་ཁྱོད་ལུས་ཚལ་པར་འཐོར།
དེ་བས་ཐ་ཚིག་དམ་མ་འདའ། །
བླངས་དོར་ཚུལ་བཞིན་ཡིད་ལ་ཞོག
ཅེས་གསུང་གླུ་དེ་ལྟར་གནང་ཞིང་ལྔ་བཅངས་འཆང་བུ་ལ་ཏིང་
འཛིན་གྱི་བྱིན་བརླབས་ནས་བསམ་ཡུལ་ལས་འདས་པའི་ཅང་ཤེས་ལ་
བསྒྱུར། གླུད་རྫད་འདོད་ཡོན་དཀོར་ནོར་བསམ་གྱིས་མི་ཁྱབ་པའི་
རྫོང་བ་དང་བཅས་ཐོག་ཁྲིད་དང་བོན་ཆུང༌། ཐ་ཆུང་གསུམ་རྟ་
གོང་ལ་བུད་པའི་སྣང་ཡུན་ཙམ་ནས་བྱང་རི་ནག་པོ་བཅུ་གསུམ་གྱི་ཕ་
522



༥
མཐའ་ཀླུ་བདུད་ལྷ་ཤན་གྱི་གྲོང་ནས་ཕུང་མོ་མི་ཟན་མ་སྣོད་སྟོང་ཁྱེར་
ནས་ཡོང་བ་དང་གདོང་འཕྲད་པས་དེར་གནས་ཆགས་ཤིང་སྡེ་ཚོགས་
སྤེལ་ཏེ་ཕྱིས་མི་ལོ་བརྒྱད་བརྒྱ་ཙམ་ནས་བསྟན་པའི་གཤེད་དུ་མི་་་་
འགྱུར་བའི་ངེས་པ་མེད་དོ། ཡེ་གཤེན་གཡུང་དྲུང་གཆོག་རབ་ནི་
འོད་དམར་པོ་ཞིག་གིས་དཀྲིས་ཏེ་གཡུག་པའི་སྣང་ཙམ་ གྱིས་ རང་
གཞིས་སུ་འབྱོར་ཞིང་ནོར་མཚོས་ལྷ་ལ་སྨོན་ལུན་ཚད་མེད་བགྱིས་པའི་
བདེན་སྟོབས་ཀྱིས་ཕ་བུ་འཕྲད་དེ་ནོར་མཚོའི་བསླབ་བྱར་ཉན་ནས་བུ་
མོ་དང་། ཡུལ་དཔོན་དགེ་བ་མཆོག་རབ། གྲོང་དཔོན་དབང་
ཕྱུག་དྲག་རྩལ་བཅས་དཔོན་གཡོག་བདུན་མགོ་འབུལ་ གྱིས་ མཇལ་
ཁའི་ཚུལ་དུ་ཡོང་བ་དང་སྐྱེས་མཆོག་གེ་སར་གྱིས་སྒར་གྱི་ལས་གུར་
དང་འཁོར་བློན་ཇི་ལྟ་བ་བཞིན་སྤྲུལ་ནས་བཞུགས་ཤིང་། ལྷ་མོ་
ནོར་རྒྱུན་མས་བཙུན་མོའི་ཆ་ལུགས་ཀྱིས་ཞུ་སྣ་མཛད་དེ་ནག་ཤོད་
ཡུལ་ཁམས་དབང་དུ་འདུས་པར་གདའ་འོ། །
བློན་ཆེན་སྒ་སྡེ་བེར་ནག་དེ་ལྷའི་སྐྱེལ་མ་དང་བཅས་ ས་སྲོད་
ཁར་གླིང་དཀར་ལྷ་དམག་གི་སྒར་དུ་རླུང་སྦུད་པ་ལྟར་ཕེབས་ནས་
གྲོས་དབང་རྣམས་འདུ་ར་འདུས་ནས་བྱེས་སུ་སོང་ནས་བདུད་རྒྱལ་
བཏུལ་ཚུལ་དང་། ལྷའི་ཞབས་ཞུ་བྱུང་ཚུལ། བསུ་མ་འགྲོ་དགོས་
ལུགས་བཅས་ས་སྡེས་གླུ་ལེན་དང་འབྲེལ་ཞིབ་པར་ཞུས་པས་བསུ་མ་
ང་འགྲོ་ཁོ་འགྲོ་ཟེར་བའི་གླུ་སྣ་མང་ཙམ་ཡོད་ཀྱང་ཉོབ་དོགས་ཀྱིས་
བཞག ཆིབས་བསུར་གདོང་འབུམ་པའི་ཞལ་ལུ་དཀར་པོ་དང་།
ཚ་ཞང་འདན་རྗེ་བསམ་གྲུབ། གཟིག་ འཕེན་ ཉ་ཚ་ སྤུན་ གཉིས།
སྲིད་པའི་མོ་བོན་རྩིས་གསུམ་བཅས་ཕེབས་རྒྱུ་གཏན་འཁེལ་ནས་་་
འཁོར་རྟ་དམག་སུམ་སྟོང་དང་བཅས་ཕེབས་ནས་ཞག་བརྒྱད་ཉིན་
523
，



༥
ནག་ཤོད་སྤྱང་མོ་འདུར་ལམ། སྡེ་ཡན་སྤྱང་འབྲོང་ཤོག་དགུར་་་་
འབྱོར་བ་ན་གེ་སར་ཁོང་གིས་མཁྱེན་ནས་ལྷ་ཀླུ་གཉན་གྱི་བསུ་མ་སུམ་
བརྒྱ་བཏང་བ་ན། སྤྱང་འབྲོང་ས་ནག་ཏུ་འཕྲད་པ་དང༌། དང་པོ་
འདན་རྗེ་བསམ་གྲུབ་ནས་སུ་ཡིན་གླུ་དང་འབྲེལ་དོན་དུ་རྒྱལ་མཆོག་
དམ་པའི་ལྷའི་བསུ་མ་བཏང་བ་ཤེས་ནས་ལྷ་ལ་དམིགས་པའི་གཏང་
རག་ཕུལ། ལྷས་ཀྱང་མི་བཞིན་དགའ་སྤྲོ་དང་བཅས་ལྷན་དུ་བྱོན་
ནས་ སྦྲ་ནག་རི་བོའི་ཕར་མཐའ། ཐང་ཆེན་གཞུང་དགུའི་གཞི་་་
དཀྱིལ། ལྷ་སྒར་མཐིལ་གྱི་སྒར་དུ་ཕེབས་ཏེ་རྒྱལ་བློན་ལྷན་ཞལ་རྒྱས།
སྐྱིད་པའི་ཉི་མ་ཤར། ནག་ཕྱོགས་མུན་པ་གསལ། མཐའ་གཡང་
ནང་དུ་འདུས། , དམ་ཆོས་དར་ཞིང་རྒྱས། དེ་ནས་རྒྱལ་མཆོག་
རིན་པོ་ཆེ་དང་ཕུ་ནུ་རྣམས་དགའ་སྤྲོ་ཚད་མེད་ཀྱིས་གསུང་གླེང་ཞིབ་
རྒྱས་དང་། ཡུལ་ཤོག་ཚང་མ་ཐམས་ཅད་འདུས་ནས་སྲས་མོ་བརྒྱུད་
རྒྱུ་དངོས་རྟེན་དང་བཅས་པ་ཕུལ་ཏེ་དོགས་མེད་བློ་བདེའི་དང་དུ་
གནས། །
ཉི་མ་དེ་ཡི་ཕྱི་ནང་སྦྲ་ནག་གི་གོང་དུ་ཆོས་ཀྱི་རྒྱལ་མཚན་དཀར་
པོ་བཙུགས། སེང་གེའི་ཁྲི་སོགས་བཤམས་ནས་ཕྱི་ནང་ཚང་མ་ཕྱག་
བདར་གྱིས་ཉག་ཉིག་དྲི་མ་མེད་པར་བྱས། གདན་རབ་དུ་མ་བཀོད་
ཅིང་། རྒྱལ་མཆོག་དཔོན་བློན་གདན་འདྲེན་གྱིས་བཞུགས་ཁྲི་དང་
གདན་ལ་འཁོད་པ་དང་། བཟའ་བཏུང་ཕུན་སུམ་ཚོགས་པ་ཕུལ་
མཐར་སྲས་མོ་ནོར་མཚོ་དེ་མཛེས་སྡུག་ལྡན་པའི་བཞིན་རས་ལ། རྨ་་
བྱའི་སྒྲོ་འདྲའི་རྒྱན་གོས་སྤྲས། ལུས་ཡིད་དད་པའི་ཕྱག་དང་བཅས།
གཡང་ནོར་ཡོད་ཚུལ་གྱི་གླུ་འདི་པི་ཝང་དགུ་འགྱུར་གྱི་རྡ་ལ་དྲངས་
ནས་ཕུལ་ལོ།
524



ཨོཾ་མ་ཎི་པདྨེ་ཧཱུཾ།
གླུ་ཨ་ལ་ཐ་ལ་ཡིད་སྤྲོའི་གླུ།
ཐ་ལ་སྣང་བ་སྐྱིད་གླུ་རེད། -
ལ་ལ་དོ་གལ་ཆེ་དུས་ལེན། །
ཆོས་སྐྱབས་གནས་དཀོན་མཆོག་གསུམ་པོ་དང་།
རྒྱལ་བློན་རྗེ་ལ་གསོལ་བ་འདེབས།
འདི་ཕྱི་ཀུན་ཏུ་ཐུགས་རྗེས་ཟུང་།
ས་འདི་ཆོས་མེད་མུ་སྟེགས་ཡུལ།
ལྟ་ལོག་བདུད་ཀྱི་ཕ་ཡུལ་རེད།
དེ་རིང་ཆོས་རྒྱལ་ཕེབས་ཡུལ་རེད།
ང་འདྲ་རིགས་རུས་མུ་སྟེགས་རྒྱུད།
བསམ་པ་ནང་པའི་བསྟན་ལ་དད།
རང་ལོ་ལྔ་གསུམ་བཅོ་ལྔ་ཡིན།
མཐོ་དམན་ཡོངས་ཀྱིས་བཅེས་ཕྲུག་ཡིན།
རབ་རིབ་རྨི་ལམ་ཡོད་མི་ཡིན།
ཆུས་བསྟན་འཚོ་བའི་ཤེས་བློ་མེད།
བུ་མེད་བུ་ཡི་དོད་པོ་ཡིན། །
གདན་གསེར་ཁྲིའི་སྟེང་བཞུགས་འགྲན་མེད་རྒྱལ།
སྐུ་ལྟ་བས་མི་བཟོད་ཡིད་སྤྲོའི་གནས། །
མཚན་ཐོས་པ་ཙམ་ལས་འཇལ་མྱོང་མེད།
དེ་རིང་ལས་འབྲེལ་དབང་གིས་མཇལ།
དུས་ཡང་ཡང་མཇལ་བའི་ཐོག་མ་ཡིན།
དེ་ནས་འགྲན་མེད་རིན་པོ་ཆེ། །
525



མུ་སྟེགས་ཨ་མྱེ་བླ་མ་དེ།
ནུས་མཐུ་ཡོད་དེ་བྱང་སེམས་མེད།
སྒྲུབ་ཨུ་ཚུག་ནུས་ཏེ་སེམས་བསྐྱེད་ཉམས།
སྟོབས་འཁྲུལ་ལྡན་ཏེ་གོལ་ས་འཆུག
གསོན་གྲགས་གཡེར་ཆེ་སྟེ་རང་དོན་ཆུང་།
གཉེན་བརྩེ་བ་ཆེ་སྟེ་འགྲོ་ཕན་ཆུང་།
སྒོས་ཕ་ཁུ་མྱེ་བོའི་སྐྱབས་མགོན་ཡིན།
བློན་བླ་མ་ཨ་མྱེ་ཁུ་བོ་བཅས།
ཚེ་ཕྱི་མའི་རེ་ལྟོས་ཁྱེད་ཀྱིས་གཟིགས།
རྒྱུ་ནོར་ཟས་རྒྱལ་པོའི་སྤྱན་སྔར་འབུལ།
ནག་ཤོད་འདམ་ར་གོང་མ་ན།
ཕྱུགས་ཟོག་ནོར་ཁག་བཅུ་གསུམ་ཡོད།
སྨུག་པོ་བྲེ་སེར་ཁམ་ནག་ཁྱུ།།
ནོར་གྲངས་དགུ་ཁྲི་ལྔ་བརྒྱ་ལྟག་
བདུད་གཡག་ཁམ་པ་རུ་རིང་བཅས།
ནོར་ཕྱུགས་ཡ་བདག་སྤྱན་སྔར་འབུལ།
འདམ་ཤོད་མཚོ་ཁྲ་བར་མ་ན།
ཀླུ་ཟོག་སྔོན་མོ་དུང་ར་ཅན། །
རིགས་རྒྱུད་ལྔ་ཁྲི་དགུ་སྟོང་ལྷག
མཚོ་གླང་དམར་སེར་གསེར་སྣ་ཅན།
ངར་ངུར་སྒྲོག་པས་སྦྲང་ཆར་འབེབས།
མཚོ་ནང་ས་གཞི་ཀུན་ཏུ་རྒྱུ།
དངོས་གྲུབ་གསེར་གྱི་ཕྱེ་མ་འབེབས།
526



རིགས་རྒྱུད་མཛོ་མོ་གཅིག་སྟོང་ལྷག
དཀར་པོ་འོ་མའི་རྒྱ་མཚོ་འཁྱིལ། །
ཁྱོན་འབོར་ནོར་ཁག་བདུན་པོ་དེ། །
ཡ་བདག་རྒྱལ་པོའི་སྐུ་མདུན་འབུལ།
ནག་ཤོད་གསེར་ལུང་བཅོ་བརྒྱད་ལ།
ནོར་སྤུ་མདོག་མི་གཅིག་ནོར་ཁག་བཅུ།
ཁྱོན་གྲངས་བརྒྱད་ཁྲི་བཞི་སྟོང་ཡོད།
ལྷ་གཡག་རུ་གདོང་ཁྲིགས་སེ་ཡོད།
འབྲི་ཟལ་མོ་ངུར་སྒྲ་དི་རི་ཡོད།
བེའུ་ཆུང་རྩེ་གར་ཤིགས་སེ་ཡོད།
རོག་གུ་སྨུག་སྤྲིན་ཚུབ་སེ་ཡོད།
ནོར་ཟལ་མོ་འཕེལ་སྒབ་ཆེ་བའི་ས།
ངོ་མཚར་བའི་གཅན་གཟན་ས་གཞི་ཁེངས།
ད་རུང་དེ་བས་མི་ཚད་པའི།
ཟི་མའི་རྟ་གཡང་སྙིང་ནོར་ལ།
སྤུ་མདོག་དུང་ལ་ཟེ་རྔོག་གཡུ།
ཁྲ་བོ་གཟི་མིག་རྨིག་བཞི་མཐིང་།
ཨ་བསེ་རྒུ་འབྲུས་རླུང་གཤོག་གཙོས།
ཕོ་ཆེན་རྟ་ཕོ་ལྔ་བརྒྱ་ལྷག་
མགྱོགས་འདོད་རྐྱང་དང་བང་ཁ་རྩེ།
སྣ་སྒྲ་རྨིག་སྒྲ་དི་རི་རི།
རྟ་ཨ་མ་རག་དཀར་གསེར་མིག་གཙོས།
རྒོད་མ་གཅིག་སྟོང་ཡར་ལྷག་ཙམ།
527



རྟེའུ་དེ་ལ་དེ་མཚུངས་ཙམ།
རྟ་ཨ་མའི་ཚེར་ལྷང་སི་ལི་ལི།
རྟེའུའི་རྩེ་བྲོ་ཁྲིག་སེ་ཁྲིག།
དེ་ཡ་བདག་རྒྱལ་པོའི་སྐུ་མདུན་འབུལ།
ཀླུ་ལུག་གསེར་ཉའི་རྔ་མ་ཅན།
ལི་ལུག་གྲོ་མོ་རྭ་བཞི་ཅན།
སོག་ལུག་དཀར་པོ་རྔ་ལེབ་ཅན།
བལ་ལུག་མོན་བུ་གྲོ་སྔོན་ཅན།
བོད་ལུག་དཀར་པོ་དུང་མགོ་ཅན། །
ལུག་རིགས་མི་གཅིག་དུ་མ་ཡོད།
གྲངས་མང་ཐང་ལ་སེར་འབབ་འདྲ།།
ཡ་བདག་རྒྱལ་པོའི་སྐུ་མདུན་འབུལ།
གསེར་གྱི་མཁར་རྔ་འབྲུག་ལྡིར་གཅིག
ཁྲི་ཤང་སྟོང་གསུམ་སྒྲ་ལྡན་གཉིས། །
དར་གདུགས་ཚོ་གྲང་གདུང་སེལ་གསུམ།
བཅུད་འཛིན་ཟངས་དཀར་མར་ཁུའི་མཚོ།
རིན་ཆེན་སྣ་ལྔའི་ཞལ་དཀར་ལྔ།
རྒྱུ་ནོར་རིགས་ཀྱི་སྣེ་གྲང་བརྒྱ།
དང་པོ་འཇལ་བའི་འཇལ་རྟེན་ཡིན།
ཐོག་གི་རྔ་ཐུག་མན་ཆད་ནས། །
སྒོ་ཁའི་ཁྱི་ནག་དོམ་བུ་ཡན།
བར་དུ་མགོན་པའི་སྐྱབས་རྟེན་ཡིན།
མགོ་ཡི་ནོར་གཡུ་མན་ཆད་ནས།།
528



རྐང་གི་དར་ལྷམ་ཡན་ཆད་དེ།
ལུས་ངག་ཡིད་ཀྱི་རེ་ལྟོས་ཕྱིར།
འདི་ཕྱི་སྐྱབས་ཀྱི་རྟེན་དུ་འབུལ། །
དུས་གསུམ་ཁྱེད་དང་མི་འབྲལ་ཤོག
ཨ་ཕ་གཡུང་དྲུང་གཆོག་རབ་འདི།
ནང་པའི་ཆོས་ཀྱིས་གྲོལ་བར་ཤོག
ཡུལ་ཁམས་དགེ་བཅུ་དར་བར་ཤོག
ཅི་མཛད་རེ་ལྟོས་རྗེ་བས་མཁྱེན། །
བྱམས་པའི་ཉི་མ་སྦྱར་བར་མཛོད། །
སྡུག་སྡིག་པའི་སྨག་རུམ་སེལ་བར་ཤོག
གླུ་འགལ་འཕྲུལ་ཤོར་ན་བཟོད་པར་གསོལ།
འདིར་བཞུགས་རྒྱལ་བློན་ཐུགས་ལ་ཞོག
ཅེས་གླུ་དེ་ལྟར་ཕུལ་བ་ན། རྒྱལ་མཆོག་གེ་སར་དང་དཔའ་
རྟུལ་སྐུ་འཁོར་རྣམས་ཐུགས་དགྱེས་བཞིན་དུ་ལྷ་རྫས་སྲིད་ན་རིང་བའི་
མགུལ་དར་གནང་ནས་རྒྱལ་མཆོག་རིན་པོ་ཆེའི་ཞལ་ནས་ངེད་ཅག་
སྟེང་གོང་མ་ལྷ་ནས་བར་མི་ཡུལ་དུ་སེམས་ཅན་བདེ་ལ་འགོད་པར་
ཆས་པ་ཡིན་པས་དེ་བཞིན་བྱ་དགོས་པ་སྨོས་མེད་ཡིན། ཁྱོད་ཀྱི་ཞུ་
དོན་ཤིན་ཏུ་ལེགས་པས་ཕྱི་རབས་སྒང་པ་བོད་ལ་གཡང་བཞག་རྟེན་
འབྲེལ་ལྷུན་གྱིས་གྲུབ་པ་སྙིང་ནས་སྤྲོ། བྱེས་སོང་གི་གཞིས་ཁག་སྡོམ་
རྒྱུའི་བྲེལ་ཚབ་ཡོད་པས་ཉི་མ་དེ་རིང་ནས་བཟུང་ཞག་བདུན་རིང་
ཆོས་ཟབ་ཀྱི་སྨིན་གྲོལ་དང་དགེ་བཅུའི་ཁྲིམས་སྲོལ་ རྒྱུན་འཛུགས་་་
དགོས་པས་འདུ་ར་འཕྲལ་བསྡུའི་ལས་ཀར་ཁྱོད་ནས་གཙོ་འགན་ཁུར་
དགོས་པ་དང༌། རང་ཉིད་ཀྱི་སྐྱིད་སྡུག་ཐད་རྒྱལ་བློན་བཀའ་གྲོས་
529



གཅིག་གྱུར་གྱི་ཐོག་ནས་ཞིབ་གཟིགས་གནང་རྒྱུ་དེ་དོན་ཡིད་ལ་ཞོག་
གསུང་ནས་བཀས་བཅད་དོ། །
དེ་འཕྲལ་ནག་ཤོས་ཡུལ་གྱི་རྒན་མགོ་བསེ་མན་ཆད་དང་ཆུང་
ཨ་ ཐིག་ཡན་ཆད་འདུ་རར་འདུས་ཏེ་སྦྲ་ནག་གི་ཕྱོགས་མཚམས་ སུ་
སླར་དཔུང་སྒར་བཏབ། རྒྱལ་མཆོག་དམ་པའི་སྐུ་ལྔའི་སྤྲུལ་པ་མང་
པོས་སེམས་ཅན་གྱི་བློར་མཚུངས་པའི་དགེ་སྡིག་དབྱེ་ཞིབ་འཁོར་བའི་
ཉེས་དམིགས་སོགས་གསུངས་པ་དང་གཡུང་དྲུང་མཆོག་ རབ་ཀྱིས་
གཙོས་ཕྱི་རྒྱུད་ལ་མཁས་པའི་མི་གསུམ་ལ་ཕྱི་ནང་གི་གྲུབ་མཐའ་ཐེག་
པའི་འཇུག་སྒོ་དང་། བྱང་སེམས་ཀྱི་བསླབ་པ་སོགས་གནང་ནས་མི་
ཕྱེད་པའི་དད་པ་ཐོབ་སྟེ་གནས་སུ་བཀོད། དེར་འདུས་པ་ཚང་མས་
ཞལ་མཇལ་ཞིང་གསུང་ཐོས་པས་ལས་ངན་གྱི་སྒྲིབ་པ་བྱང་། ལས་
སྐལ་ལྡན་པ་རྣམས་ཀྱིས་བླ་མ་སངས་རྒྱས་སུ་མཐོང་། འབྲིང་གིས་
ལུགས་གཉིས་ཆབ་སྲིད་ལ་འདུན་ཏེ་ཕ་མ་ལྟར་བཀུར་སྟི་ཞུ་འོས་ཀྱི་
གནས་སུ་བཀོད། ཐ་མས་ཀྱང་ཞལ་རས་མཇལ་བས་སྣང་བ་འགྱུར་
བ་གསུང་ཐོས་པས་སྙིང་ནས་བདེན་པར་འཛིན་པ་དགའ་བ། གླིང་
དཀར་གྱི་རྗེས་སུ་ཇི་སྲིད་བར་འཇུག་སྙམ་པའི་ངེས་ཤེས་གཏིང་ནས་
རྙེད་པ་བྱུང༌། རང་རང་མོས་པའི་རྒྱུ་ནོར་བསམ་གྱིས་མི་ཁྱབ་པ་
ཕུལ་བ་ཐམས་ཅད་དང་ནོར་གཡང་ཁག་ཕུལ་བའི་ནང་གཡང་ལྡན་
ནོར་ ཕྱུགས་ ཕུལ་ བའི་ ཕྱེད་ ཆ་ གླིང་ དཀར་ གྱི་ སྐུ་ འགྱེད་ དུ་ བཞག
ཕྱེད་ཆ་ཡུལ་དགོན་གསར་བསྐྲུན་བྱ་རྒྱུའི་རྟེན་རྩེར་བཞག ཡུལ་
ཁམས་དགེ་བའི་ལྷ་ཡུལ་དུ་བསྒྱུར། མུ་སྟེགས་བླ་མའི་འཕྲུལ་གོས་
བརྒྱ་ཕྲག་ཡོད་པ་ཡུལ་དཔོན་སོགས་ལ་གནང༌། གཞན་བླ་མའི་རྒྱུ་
ནོར་འཐོར་མེད་རྟ་དྲེལ་ལ་བཀལ་ཏེ་ཡུལ་མི་མིང་ལྡན་དང་བསྡོམས་
530



ནས་རྒྱལ་བློན་ཐམས་ཅད་ཚུར་ཐོན་ཐོག་ཞག་བཅུའི་གོང་ཟི་ལ་གནམ་
ཁྲི་བར་མའི་དབེན་ལུང་དེལ་ཆེན་བཅུ་གསུམ་གྱི་རྩ་བ་སྔར་གྱི་སྒར་
ཕྱོགས་སུ་བསུ་བ་དང་བཅས་ཕྱག་ཕེབས་ཤིང་། རྒྱུ་ནོར་དང་བཅས་
པ་རིམ་འབྱོར་ཚེ་གཞིས་སྒར་གྱི་མི་རྣམས་མུ་སྟེགས་བླ་མའི་སྟོབས་
འབྱོར་ལ་ཧ་ལས་པ་ལྟར་བྱུང༌། ཞག་གསུམ་བར་རྒྱལ་བློན་རྣམས་
དགའ་སྐྱིད་ཟུང་ལྡན་གྱིས་བཞུགས་པར་གདའ་འོ།
་
，
531



ལེའུ་བཅུ་པ།
དེ་ནས་གེ་སར་ཨར་ཇག་ཡུལ་དུ་བྱོན།
ཇག་ཡུལ་འབངས་སུ་བཀུག་ནས་བདེ་ལ་བཀོད།
སངས་རྒྱས་སྐུ་བརྙན་མུན་པའི་དོང་ལས་དྲངས།
རིན་ཆེན་གཏེར་བླངས་ནོར་འགྱེད་ཚིམ་པར་མཛད།
-
དེའི་ཚེ་ཨར་ཇག་གི་གཞིས་སུ་ཕེབས་མཁན་ཆེ་དྲག་དཔའ་རྟུལ་
ལ་བསླབ་བྱ་གནང་བའི་ཞུ་ལན་ཆ་ཤས་ཡོད་པ་ཉོབ་དྭགས་ཀྱིས་བཞག
རྒྱལ་མཆོག་སྐུ་རྐྱང་དུ་ཕེབས་རྒྱུ་བཀའ་བཅད་ཀྱི་དབང་དུ་སོང་བས་
སྐྱ་རེངས་མཁའ་ནས་གསལ་བའི་དུས་ལྷ་ཀླུ་གཉན་གསུམ་སྐུ་འཁོར་
དང་བཅས་ལྷའི་ཆོ་འཕྲུལ་དང་རྐྱང་སྐྱིད་ཀྱི་རྫུ་འཕྲུལ་གྱིས་བར་སྣང་
ལས་བྱ་རྒྱལ་ནམ་འཕང་གཅོད་པ་བཞིན་ཕེབས་ནས་ཨར་ཇག་བདུད་
སྡེའི་གཞི་དཀྱིལ་མཁར་འབྲོང་ནག་སྙིང་རྫོང་དེར་དགྲ་ལྷའི་སྲིང་ལྕམ་
དབང་བྱེད་མར་བརྫུས་པ་དེས་བསུ་མ་དང་བཅས་བསངས་དུད་དང་
ཁྲུས་ཆབ་ཀྱིས་དག་པར་བྱས་པའི་ཐོག་ཁང་དུ་གདན་བཤམས་པར་
འཁོད་ཅིང་ལྷའི་ཆོ་འཕྲུལ་ཆེན་པོའི་དཔུང་དམག་འཁོར་གསུམ་ཅན་
གྱིས་རྫོང་བཀང་བ་ན་བྲན་གཡོག་མགྱོགས་འུལ་སུམ་ཅུ་ཡོད་པ་ལ་ལ་
རིར་བྲོས། ལ་ལ་གཡང་བྲག་ལས་ལྷུང་ཏེ་ཟིང་ཟིང་ལོང་ལོང་གིས་
དགྲ་བྱུང་ཟེར་བའི་བྱ་བཏང་སྟེ་སྐད་ཀྱིས་ལ་ལུང་བཀང་བ་དང་དུས་
532. .



མཉམ། དགྲ་བླའི་སྲིང་ལྕམ་དབང་བྱེད་མར་བརྫུས་པ་དེས་མི་རྐང་
གླིང་བུའི་འབོད་སྒྲ། མི་ལྤགས་རྔ་བོ་སྐོར་རྡུང༌། རྔ་ཐུག་ནག་པོའི་
གཡབ་མོ། ཐག་རིང་བ་རྣམས་མགྱོགས་བྱ། བར་པ་རྣམས་ལ་
མགྱོགས་ཁྱི་བཏང་ནས་ཞག་གཅིག་གོང་ནས་གཞིས་སྡོད་ཐམས་ཅད་
བྲོས་ཀྱང་མ་ཕོད་སྙིང་མི་བདེ་རྔ་མོ་རྡུང་རྡུང་། དབུགས་མི་བདེ་
བྱུང་ཁོག་འཚང་བཞིན་དུ་ཕལ་ཆེར་རྫོང་གི་ཕྱི་རོལ་དུ་འདུས་པ་ན།
དབང་བྱེད་དུ་བརྫུས་པ་དེས་ལྕོག་རྩེའི་སྟེང་ཧོར་འདུག་ཞིག་བྱས་ནས་
གླུ་འདི་ལྟར་བླངས་པར་གདའ་འོ།
ཀླུ་འུ་ན་ཨ་ལུ་ཐ་ལུ་རེད། །
ཐ་ལུ་འུ་ན་ལ་ལུ་རེད། །
སྨན་ང་ལ་འགོ་བའི་ལྷ་སྲུང་རྣམས།
སྤྱན་གྱིས་གཟིགས་ལ་བྱམས་པས་སྐྱོངས། །
བློ་དཔྱད་ཚད་བསམ་དོན་འགྲུབ་པར་ཤོག
ཚིག་སྨྲས་ཚད་ཐོག་ཏུ་འཁེལ་བར་ཤོག
ས་འདིའི་ལོ་རྒྱུས་ཀུན་ཤེས་རེད།
ང་འདྲ་ཡིད་འཕྲོག་དབང་བྱེད་མ།
སྡེ་སྲིད་ཆགས་པའི་གཞི་མ་རེད།
སྔར་དུས་སྡེ་བརྒྱད་ཡོངས་དང་བསྡེབས།
སྡེ་བརྒྱད་ཡོངས་ཀྱི་སྲས་རེ་འཁྲུངས།
དགའ་སྐྱིད་མཐོ་ལ་མཉམ་པའི་དུས།
སྡོད་ཆུས་མ་ཟིན་གླིང་ལ་འགྲས།
སྣ་བོ་གཡོ་འཕྲུལ་ངན་པས་ཕུང་།
རང་སྣང་ཆེ་བའི་དཔུང་ཇག་ཕབ།
533



ཟླ་གྲངས་མ་འགོར་བྱུས་མཐའ་རྫོགས།
རྒྱལ་བློན་གཅིག་མེད་ཕུང་ལ་སྦྱར།
བྱུས་མཐའ་ནག་པོ་འདི་ལ་ཐུག
མ་ཟད་ཁ་སང་ཉི་མ་ལ། ་
རྒྱལ་བློན་དཔུང་དམག་ཧྲག་བསྡུས་དེ།
མཐོ་མཁའ་ནས་སྦྲང་ཆར་བཞིན་དུ་བབས།
དམའ་མཐིལ་ནས་རྒྱ་མཚོ་བཞིན་དུ་ལུད།
བར་སྐྱི་བསེར་རླུང་བཞིན་དཔུང་དམག་བབས།
རྫོང་ཁྲ་མོ་སྟེང་ཤོག་དམག་གིས་བཀང་།
ངས་རྩལ་འགྲན་མ་ཐུབ་སྲོག་ལ་ཐུག
སྐྱབས་ཞུས་ན་ཕ་མ་གྲོགས་ལས་ལྷག་
བློ་འདུན་ན་སྟོབས་འབྱོར་ཐོབ་ཡང་སྲིད།།
འདིར་འཁོད་ཨར་ཇག་སྡེ་འབངས་རྣམས།
གཉན་པའི་སྲོག་ལ་སུ་ཡང་གཅེས།
བསགས་པའི་ནོར་ལ་ཀུན་ཡང་ཕང་།
འཕྲོད་ལུས་གྲོགས་ལ་དུ་ཡང་བརྩེ། །
དེ་ཕྱིར་ཁེ་ཉེན་སོ་མཚམས་རེད།
མི་རིང་མི་ཐུང་མདུང་མོ་གང་།
བློ་རབ་སྐྱབས་གནས་ཞུས་ན་བསམ།
མཐོ་གནམ་ས་གཉིས་ཀྱི་བར་ལམ་ལ།
འདུག་བདེ་བར་འདོད་ན་མགོ་འབུལ་བྱེད།
སྙིད་ནད་ཞེ་ཤ་གཅོད་དོན་མེད།
གྱོད་རྐྱེན་རྩ་གཡོ་མི་ང་རང་ཚོ།



མ་ཐུབ་འགྱོད་པ་ཅི་ལ་བྱེད། །
བྱེས་འགྲོ་གཞིས་སྡོད་ཚང་མ་རྣམས།
ཐམས་ཅད་བློ་སེམས་མཐུན་ལེ་ཡིན།
གཤིན་པོ་གསོན་ལ་ཆགས་རྒྱུ་མེད།
མི་ཕོ་ཤི་ཤི་བྱུས་ལ་ཤི། །
རྟ་ཕོ་ཤི་ཤི་རྒྱུག་ལ་ཤི།
གསོན་པོ་གཤིན་ལ་ཡིད་འཕྲེང་མེད།
རང་ཆུས་མ་གཟབ་ཕྱུག་ནོར་བུ།
ད་རུང་ཕྱུག་ནོར་རང་རྩ་སྙེག་
དེ་ཕྱིར་རང་ཆུས་གཟབ་ན་བསམ།
གནའ་མི་བོད་ཀྱི་གཏམ་དཔེ་ལ།
ཞིག་རལ་རྡོ་རྗེ་བྲག་ལ་ཡོད།
སྐྱེ་འཆི་ཉི་ཟླ་གཉིས་ལ་སྲིད།
འཇིག་རྟེན་དུས་བཞིར་འགྱུར་ལྡོག་གདའ།
ནམ་དུས་མི་རྟག་དུ་མ་འགྱུར།
བློ་དེ་ལ་དཔྱད་ཅིང་རང་སེམས་གསོ།
དཔོན་མིང་སྲིང་མང་པོའི་ཨ་མ་ང་།
སྡུག་གཞན་ལ་མ་བབས་རང་ཐོག་བབས།
དེ་བབས་ཀྱང་འགྱོད་མེད་སྔོན་ལས་རེད།
བུ་སྤུན་གྱིས་བསགས་པའི་ནོར་རྫས་དེ།
ཕུགས་ནོར་སྟག་སྒམས་མན་ཆད་ནས།
སྒོ་ཁའི་དོམ་བུའི་ལྕག་ཐག་ཡིན།
བདག་དང་ཟ་དབང་ཅན་གྱི་བུ།
535



གེ་སར་རྒྱལ་བློན་ཕྱག་ལ་འབུལ།
ཨ་མ་མན་ཆད་སྣང་ཆུང་ཡན།
འཕྲོད་ལུས་འབངས་སྡེའི་སྐྱབས་གནས་ཞུ།
ཅི་གསུང་བཀའ་དེ་དང་བས་ལེན།
བློ་སེམས་མཐུན་པའི་འདུན་གྲོས་ཡིན།
ལ་མོ་ཕྱག་འཚལ་ཞུས་ན་དགའ། །
ཨ་མས་འགན་ལེན་སྔོན་ནས་ཐལ།
ཚེ་འདིའི་འཕེན་པ་མ་རྫོགས་ན།
ཇུས་དབང་འཕོ་འགྱུར་ཡོང་བསམ་མེད།
དེ་ཚོ་འདིར་འཁོད་ཡིད་ལ་ཞོག།
ཅེས་གླ་དེ་ལྟར་བསྩལ་བས་དེ་འཁོད་ཕལ་ཆེར་ཚང་མ་འཐབ་
པས་མི་ཐུབ་བྲོས་པས་མི་ ཐར། དབང་བྱེད་ཡང་ཡིད་མོས་པ་དེ་
ཙམ་འདུག་ པས་ ཐམས་ཅད་ལ་བཟང་པོ་ཡོང་བར་བསམས་ཏེ་དེ་
འགན་ལེན་ཅི་དྲག་དབང་བྱེད་ཉིད་ནས་མཁྱེན། དེ་སྔོན་ད་ཕྱིན་
གང་ཐད་སྐྱབས་གནས་ཉིད་ལས་ངེད་ཅག་རྣམས་ལ་སྐྱབས་གཞན་མ་
མཆིས་ཟེར་འུར་དིར་ཞུ་བ་ཕུལ་བ་དང་སྲིང་ལྕམ་དབང་བྱེད་ལ་་་
བརྫུས་པ་དེ་ཐུགས་དགྱེས་བཞིན་དུ་གླིང་རྒྱལ་བློན་མདུན་ཡར་ཞུ་མར་
གནང་གི་ཚུལ་བྱས་ཏེ་ཡུལ་ཁམས་ཐམས་ཅད་བྲན་དུ་བཀོལ། མ་
སང་འཕྲུལ་གྱི་རྒྱལ་པོ་སངས་རྒྱས་སྟོང་གི་ཐུགས་སྲས་ཤཱཀྱ་ཐུབ་པའི་
རྒྱལ་ཚབ། ཨོ་རྒྱན་པདྨའི་རྣམ་འཕྲུལ། སྐྱེ་བོ་མགོ་ནག་ཡོངས་ཀྱི་
དགྲ་ལྷ་དུས་གསུམ་འགྲོ་བའི་འདྲེན་མཆོག་ཁོང་གི་སྐུ་གསུང་ཐུགས་ཀྱི་
སྤྲུལ་པ་མང་པོས་སྣང་སྲིད་ལྷ་འདྲེ་དབང་དུ་འདུས། མཆོད་པར་
འོད་པའི་དཀར་ཕྱོགས་ལ་མོས་པ་རྣམས་གནས་སྲུང་དུ་བསྐོས་ཤིང་
536



དམ་ལ་བཞག ཀླུ་སྲིན་མི་མིན་གདུག་པའི་ཚོགས་ཐམས་ཅད་ཕ་
ཐར་བསྐྲད།. རི་ཀླུང་ཉམས་པ་གསོས་ཤིང་། གསས་མཁར་དགུ་
བརྩེགས་གདོལ་པ་ནག་པོའི་མཚོ་བསུབས་ཤིང་མི་མགོན་དཀར་པོའི་
ཀླུ་མཚོ་བསྟོད། གཡང་གཏེར་བཅུ་གསུམ་བཞེས་ཤིང་སླར་གུ་རུའི་
སྐུ་ཚབ་དང་། བེ་རོའི་ཞལ་བུ་མཚོ་རྒྱལ་གྱི་སྙན་རྒྱན། གསུང་ཟབ་
ཤོག་དྲིལ་བཅུ་གསུམ་སྦས་ནས་མ་འོངས་རང་ནོར་སྤྱོད་པར་སྨོན་ལམ་
གྱི་རྒྱས་བཏབ། ཉམས་པ་བདུད་ཀྱི་རྒྱུ་ནོར་ཐམས་ཅད་འབངས་སྡེ་
ལ་ཕམ་རྒྱལ་མེད་པར་བགོས་ཏེ་དབུལ་ཞིང་ཕོངས་པའི་འཇིགས་པ་
ལས་བསྐྱབས། མི་ཉག་ནོར་དགོན་བཤིག་སྟེ་མནངས་སུ་བཅད།
སིང་ག་ལ་ནས་འབའ་ཁམས་རོང་ལ་ཕུལ་བའི་ལི་སེར་གྱི་སངས་རྒྱས་
སྟོང་སྐུ་དང་། ཛྷེ་ཀྴིམ་གྱི་ཚི་དཔག་མེད་མགོན། ཞུན་ཀའི་སྨན་ལྷ་ ་
ཆེ་བརྒྱད། ། འབའ་རོལ་བླ་རྒྱུད་གསེར་སྐུ། གསེར་སྙིང་གནས་
བརྟན་བཅུ་དྲུག་སོགས་སྐུ་འབུར་དང་ཐང་བྲིས་བརྒྱ་དང་རྩ་བརྒྱུད།
ཤེར་ཕྱིན་གྱིས་གཙོས་མདོ་སྔགས་ཀྱི་གཟུངས་པོད་སྟོང་ལ་ཉེ་བ་སོགས་
ཇག་བཅད་མུན་དོང་དུ་བཅུག་ཡོད་པ་གསལ་ཆར་བཏོན་ནས་ཁྲུས་
གསོལ་དང་མཆོད་འབུལ་མཛད། སྟག་རོང་གི་བློན་འཁོར་ཉི་ཁྲི་བུ་
ཡི་ ལྷུན་གྲུབ་དང་སྤྱང་མོ་བུ་ཡི་རྗེས་མེད། བྱ་མ་བུ་ཡི་འུག་མིག
ཁང་ལེ་བུ་ཡི་ནོར་དགས་གཙོས་གླིང་གི་བུ་ཚ་བཞིན་བསྐྱངས། མཁོ་
དགུ་ཅི་འདོད་སོ་སོར་བསྩལ། ཟོར་སྣ་དང་རྒྱ་བུ་རླུང་བུ་གསུམ་
འཕོས་པར་ལམ་སྟོན་གྱིས་བདེ་ལ་བཀོད། མཇལ་བ་ཐམས་ཅད་
སེམས་ཡིད་མགུ། བློ་སེམས་འཁྲི་བ་ཕ་ལ་དཔེ། རྫོང་བཤིག་ལྷས་
མཛད་ པ་ སྟོངས་ ལ་ བསྒྱུར། དགྲ་བླའི་ སྲིང༌ ལྕམ་ མ་ ཉིད་ ཀྱིས།
བཀས་བསྐུལ་སྡེ་དུད་འབངས་ནོར་བཀུག བྱ་བ་གེགས་མེད་ལྷུན་
537
པ་，



གྱིས་གྲུབ། གླིང་སྐྱེས་བུའི་མཛད་པ་ངོ་མཚར་ཆེ།
དེ་ནས་ཞག་བདུན་གཉིས་ཐོག་སྐྱེས་བུ་སྐུ་འཁོར་རྣམས་ཆིབས་
ཀྱི་ཁ་ལོ་བསྒྱུར་ནས་ཕེབས་ཤིང་ཟི་མའི་རོང་ལ་ཁྲ་མོ་བརྒྱུད་བྱོན་་
སྐབས་ལྷ་སྲིན་དམ་ལ་བཏགས། ཕྱིས་གནས་གསར་འབྱེད་པའི་
བྱིན་རླབས་སྨོན་འདུན་རྒྱ་ཆེན་བཏབ་ནས་སྤང་རི་དེལ་ཆེན་ལྷ་སྒར་
དུ་བསུ་བ་དང་བཅས་ཕྱག་ཕེབས། བདུད་སྡེ་རྣམས་ལྷ་སྒར་གྱི་ཕ་
ཐར་སྒར་བབས། གླིང་མུ་སྤྱང་དཔོན་རྟ་པ་གཅིག་བརྒྱ་བསུ་མར་
བྱུང་བ་དང་ཐམས་ཅད་དགའ་སྐྱིད་ཟུང་དུ་འབྲེལ། དེ་ནས་རྒྱལ་
མཆོག་དམ་པ་དང་སྤྱི་དཔོན་གྱིས་གཙོས་ཆེ་དྲག་གྲོས་དབང་ཐམས་
ཅད་བཀའ་གྲོས་ལ་བརྩོན་ནས་ལྷའི་ལུང་གཞིར་བཞག་གྲོས་ཐག་ཆོད་
ནས་དེའི་ཕྱི་ནངས་ལས་ གུར་དུ་རྔམ་བརྗིད་ལྡན་པའི་ཚོགས་་་་་
བསྒྲིགས་ནས་ཕྱི་ནང་ ཐམས་ ཅད་ ལྷན་རྒྱས། གཏེར་གཡང་ནོར་
རྫས་རྣམས་མདུན་དུ་བཀོད་དེ་བཟའ་བཏུང་འདོད་དགུའི་དཔལ་ལ་
ལོངས་སྤྱད་མཐར་རྒྱལ་མཆོག་གེ་སར་ནས་བཀའ་བཀོད་ཀྱི་མགུལ་གླུ་
འདི་ལྟར་བསྩལ་བར་གདའ་འོ། །
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད། །
ལ་ལ་ངག་གི་འགུགས་ལུགས་རེད།
གླུ་ཨ་ལ་མཐོ་ཞིང་མཐོ་ནས་ལེན།
ལྷ་ཚངས་པ་དབུ་འཕང་མཐོ་ནས་ལེན།
ཆོས་སངས་རྒྱས་བསྟན་པ་མཐོ་བར་ཤོག
གླུ་ཐ་ལ་བཙན་དྲག་འཛོམ་ནས་ལེན།
538



གཉེན་སྐུ་ལྷའི་གླུ་དེ་རྔམ་ནས་ལེན།
ལུས་ཁྲབ་དཀར་དབུ་རྨོག་བཙན་པར་ཤོག
ལ་ལ་ངག་དེ་དལ་ནས་འགུགས།
ཀླུ་གཙག་ནའི་གླུ་དེ་ཞི་དལ་ཆེ།
ཕྱུག་ལོངས་སྤྱོད་གཏེར་གཡང་འཕེལ་བར་ཤོག
ལྷ་དཀོན་མཆོག་རྩ་གསུམ་པདྨ་འབྱུང༌།
མགོན་སྐྱབས་གནས་རྒྱ་མཚོར་གསོལ་བ་འདེབས།
དུས་གསུམ་ཀུན་ཏུ་མི་འབྲལ་ཤོག
འགྲོ་དྲུག་ཆོས་ལ་འཁོད་པར་ཤོག།
ས་འདི་ཟི་སྨད་རོང་མའི་མཚམས།
དེལ་ཆེན་ས་སྤྱོད་དབེན་ལུང་རེད།
ཞི་དྲག་ལྷ་ཡི་སྒར་དཀྱིལ་རེད། །
ང་འདྲ་ལོ་རྒྱུས་ཀུན་གསལ་རེད།
མིང་གེ་སར་ཐོགས་པ་དེང་སང་རེད།
སྙན་གྲགས་པས་ཁྱབ་པ་སྔར་ནས་རེད།
དེ་རིང་ལྷ་ཉི་བཟང་པོའི་དུས། །
གདན་རྨ་བྱ་ནོར་བུའི་ཡང་སྟེང་ནས།
ཨ་ཁུ་སྒོམ་ཆེན་གཏེང་མེད་གཙོས།
ཆེ་ཁག་བླ་མ་བཅུ་གསུམ་གསོན།
ཆགས་ཆེན་ཨ་ཁུ་ག་ནེས་གཙོས།
ཕ་ཁུ་དཔའ་རྟུལ་གླུ་ལ་གསོན།
ཉམས་པ་འདུད་དགྲའི་གཤེད་མ་ལ།
དམག་དཔོན་དགྲ་འདུལ་ཚང་མ་གསོན།
-
539



2 D
གསོན་ཟེར་བ་དོན་ཆེན་འགྲུབ་གླུ་ཡིན།
དགྲ་མཐའ་ཆོད་པའི་དཔའ་གླུ་ཡིན།
རྒྱུ་ནོར་གཡང་འགྱེད་པའི་གཡང་གླུ་ཡིན།
བཀྲ་ཤིས་ལྷ་ལྔའི་ལྡེམ་གླུ་ཡིན། །
དེ་རིང་གླིང་དཀར་ཁྲོམ་ལ་ལེན།
ལྟ་ལོག་ཉམས་པའི་དམ་སྲིད་སྡེ།
འདུལ་དགོས་གོང་མ་ལྷ་ནས་བསྐོས། .
ལས་སྨོན་དཔུང་གིས་ཆམ་ལ་ཕབ། །
རྒྱུ་གཡང་ནོར་བུ་དུ་མ་བླངས།
ཟང་ཟིང་ནོར་རྫས་འབངས་ལ་འགྱེད། །
རྨིང་མེད་ས་ཡུལ་སྟོངས་ལ་བསྒྱུར། །
སྦས་གནས་སྔར་བཞིན་གནས་སྒོ་བསྡམས།
ཕྱིས་སུ་འབྱེད་པའི་སྨོན་རྒྱས་བཏབ།
གོང་མ་ལྷ་ཡི་བཀའ་དོན་འགྲུབ།
མ་ཟད་ཞོར་གཅིག་དོན་གཉིས་འགྲུབ།
བདུད་སྡེའི་བླ་གནས་བླ་ཆོས་ཐུལ།
ནག་ཕྱོགས་བསྟན་པའི་རུ་དར་བསྙིལ།
འཛམ་གླིང་ནོར་གྱི་རྒྱུ་གཡང་ཕབ།
དབུ་ནག་བོད་ལ་བཞག་པ་འགྲུབ།
དེ་རིང་རྟེན་འབྲེལ་མགོ་མོ་ལེགས།
འདི་བབས་གནང་བགོས་རྒྱལ་པོས་བྱེད།།
གསེར་རྟ་དུང་རྟ་གཡུ་རྟ་གསུམ། །
གསེར་ཁྲབ་དུང་ཁྲབ་གཡུ་ཁྲབ་གསུམ།
540



འདོད་འབྱུང་ནོར་བུ་མཚན་ལྡན་གསུམ། །
རྒྱུ་ནོར་རེ་འདུས་སྣེ་གྲངས་བརྒྱ།
གོང་མ་ལྷ་ལ་ཕུད་སྐལ་འབུལ།
གསེར་བུམ་གསེར་རྔ་གསེར་སྡེར་དང་།
མཁོ་དགུ་གསེར་གྲུབ་མཆོད་ཆས་སྒམ།
སངས་རྒྱས་ལུང་བསྟན་རྒྱལ་པོ་ཆེ།
ཨ་ཤོ་ཀ་ཡི་མཆོད་ཆས་རྒྱུ།
རྒྱ་གར་རྒྱལ་པོའི་ཆེ་ནོར་ཟེར། །
གོང་མ་ལྷ་ཡིས་ཁྲུས་ཆབ་གསོལ།
ཁྱེད་དབུ་བླ་རྣམས་ཀྱི་མཆོད་ཆས་ཡིན།
ཁྲ་མེན་རིན་ཆེན་ཞགས་ཕྲེང་རེ།
ལྷ་ཀླུའི་མཁོ་དགུ་ཡོ་བྱད་རིགས།
གསེར་གྲུབ་རིགས་ཀྱི་སྣེ་གྲངས་བརྒྱ།
སེ་མོ་དོ་དང་བཻཌཱུརྱ། །
ཨིཎྜ་ནི་ལ་ཀེ་ཀེ་རུ། །
མར་གད་མན་ཤེལ་ཞགས་པ་རེ།
ལྷ་དང་བླ་མའི་སྐུ་སྐལ་ཡིན།།
ས་བདག་རྒྱལ་པོའི་སྙིང་ནོར་ལ།
གསེར་གྱི་རང་འཐག་གསེར་ཕྱེ་འབབ།།
གསེར་ཕྱེ་ཁལ་བརྒྱ་བྲེ་སྟོང་གདའ། །
གསེར་ཕྱེ་གསེར་པ་དཔོན་གྱིས་འགྱེད།
རང་འཐག་ས་བདག་ཕྱག་ལ་འབུལ།
ས་གཡང་བཅུད་མི་ཉམས་དགོས་པ་ཡོད།
541



མཚོ་གླང་དམར་སེར་ཀླུ་ལུག་གཉིས།
རྨ་ལྷ་རིའི་མཚོ་ལ་སྒེར་འབུལ་བྱེད།
ནོར་ཕྱུག་སྒབ་ཀྱི་འཕེལ་ཁ་རྒྱས།
ཕྱུག་གཡང་འཁོར་བའི་རྟེན་འབྲེལ་ཡོད།
ཐོད་པ་མཚན་ལྡན་མེ་འབར་དེ།
གཤེན་བླ་སྟོན་པའི་ཐོད་པ་ཟེར། །
ལེགས་ལྡན་ལྷ་ལ་འབུལ་རྒྱུ་ཡིན། །
མུ་སྟེགས་ཨར་ལ་གཏད་པའི་བརྡ། །
མུ་སྟེགས་བོན་གྱི་འཕྲུལ་ཞགས་འདི།
བཏབ་ན་ཉི་ཟླ་ཟིན་པས་ཟེར།
ནུས་ལྡན་སྔགས་པའི་ལས་ཟོག་འདི།
སྟག་རོང་ཨ་ཁུ་དཔོན་ལ་འབུལ།
ཉམས་པ་ཐུལ་བའི་རྐྱེན་རྩའི་ཆེད། །
ད་ཡང་ཅི་བྱས་ཡག་པར་ཤོག
ཐུན་མོང་དངོས་གྲུབ་ཆེ་བའི་ནོར། །
ལྷ་འདྲེའི་རྒྱུ་ནོར་ནོར་བུ་བདུན།
གདུག་པ་འདུལ་བའི་དཔའ་རྟུལ་ཚོ།
དཔའ་དར་ཤོ་རྒྱན་གང་བབས་བྱེད།
ཐིའུ་རངས་དཀར་ནག་ཁྲ་གསུམ་གྱི།
བླ་རྡོ་ནོར་བུ་རེ་རེ་ཡོད། །
ནང་མི་གླིང་ལ་མཁོ་དགོས་ཆུང་།
ཧོར་བདུད་འཇང་གསུམ་དབང་བསྒྱུར་དུས། .
ལྷས་བསྐོས་བློན་ཆེན་རེ་རེ་ཡོད།
542



དེ་འདྲའི་ལག་ལ་སྤྲོད་དགོས་གསུང་། །
དེ་བར་མཁའ་འགྲོས་ཉར་ཚག་མཛོད།
འཇང་གི་ནོར་བུ་དམར་སེར་ལ།
འབྲུ་སྲན་སྣ་ལྔའི་དངོས་གྲུབ་ཡོད།
སྐྱིད་ལྷ་མཁར་བང་མཛོད་དཀྱིལ་ལ་འཇོག
དེ་འབྲེལ་ནོར་བུ་བཅུ་གསུམ་འདུག
ཆེ་ཆུང་དབྱིབས་ལ་འདྲ་མིན་མང་།།
གླིང་དགོན་ཁག་ལྷ་སྐུའི་ནང་རྟེན་བྱེད། །
སྤྱིར་འཛམ་གླིང་ཡོངས་ལ་དངོས་གྲུབ་ཐོབ།།
ཁྲོ་སྒམ་རལ་གྲི་གོ་མཚོན་ནོར། །
རྒྱལཁབ་མང་པོའི་ཕ་རལ་ཟེར།
རྣོ་དང་མཛེས་རྔམ་ལྡན་པ་འགི།
ཟད་པའི་སྣང་བ་མི་དགོས་པ། །
དཔོན་དམག་རྣམས་ལ་རེ་རེ་སྤྱོད། །
མཐུན་རྐྱེན་དགྲ་བླ་ཝེར་མས་སྩོལ། །
ད་རུང་ལྷ་མིའི་རྒྱུ་ནོར་འདི། །
དཔོན་དང་དཔུང་དམག་འདིར་ཡོད་ཚོར།
ང་ཕམ་ཁྱོད་རྒྱལ་མེད་པར་བགོ། །
དཔའ་རྟུལ་དཔོན་རེར་ནོར་རེ་འགྱེད།
འདང་མིན་སོམ་ཉི་མ་དགོས་པ།
མཐུན་རྐྱེན་ལྷ་ཡི་གདོང་གྲོགས་ཡོད།
སྐྱ་ལོའི་ཁྱེའུ་འབྲུག་རྒྱས་ཀྱིས།
ནོར་ལུག་ཕྱུགས་ཀྱི་བགོ་འགྲེམ་གྱིས།
543



ནོར་ཕུད་ལྷ་དང་བླ་མར་ཕུལ། །
དེ་མཆན་དཔའ་རྟུལ་དཔུང་འགྱེད་བྱེད།
དབུལ་པོ་ནོར་དང་ལྡན་ལེ་བྱེད།
ཕྱུག་པོ་རྒྱལ་དང་མཉམ་ལེ་བྱེད།
ཞག་ལྔ་དགའ་སྐྱིད་ངང་ལ་འདུག །
དེ་ནས་གླིང་ལ་བསྐྱོད་རྒྱུ་ཡིན།
ད་རུང་ཕྱི་ནང་གླུ་ལ་ཉོན། །
བྱ་གཞག་བཀའ་བཀོད་འགའ་རེ་ཡོད།
བདུད་ཡུལ་ཆོས་ལ་མ་བསྒྱུར་ན།.
བྲན་དུ་བཀོལ་བས་ཅི་ལ་ཕན།།
བསྟན་དགོན་རྒྱུ་ཆེན་མ་བསྐྲུན་ན།
བདུད་བསྟན་བསྣུབས་པས་ཅི་ལ་ཕན།།
བླ་ཆེན་ཞི་འོད་བཟང་པོས་གཙོས།
འགྲོ་འདུལ་བླ་གྲ་གཅིག་བརྒྱ་དེ།
ཟླ་གཅིག་འགྱང་མེད་ཕེབས་རྒྱུ་ཡིན།
རྒྱུ་ནོར་གྲངས་ཀྱིས་མི་ལང་བ། །
ཕ་བུ་གཡུང་དྲུང་མཆོག་རབ་གཙོས།
ཡུལ་དཔོན་རྣམས་ལ་གཉེར་གཏད་ཡོད།
བསྟན་དགོན་ཆོས་གྲྭ་ཚུགས་ལ་ཤོག
མི་ཉག་ཡུལ་གྱི་རྟེན་གསུམ་འདི།
ལོ་རྒྱུས་དཀར་ཆག་ཟུང་དང་འབྲེལ།
ནག་ཤོད་ཡུལ་གྱི་ཆོས་སྐལ་ཡིན། །
གསར་བསྐྲུན་དགོན་ནང་བཞུགས་རྒྱུ་ཡིན།
544



ཡེ་གཤེན་གཡུང་དྲུང་མཆོག་རབ་ཁྱོད།
ཆོས་ཟབ་ཐེག་དགུ་ཉམ་ལེན་གྱིས།
སྡེ་དང་བསྟན་དགོན་འཚོ་སྐྱོང་གྱིས།
ཡུལ་ཁམས་ནང་པའི་དགེ་བཅུའི་ཁྲིམས།
ཁ་ཙམ་མིན་པ་དར་སྤེལ་དགོས།
སང་ཕ་ནང་ད་ལྟའི་དུས་ཚོད་ལ།
ནོར་རྒྱུན་སྤྲུལ་པ་ནོར་མཚོ་མ།།
ས་པ་སྒ་ཡི་དཔོན་ས་ནས། །
རྟའུ་དཔོན་སྲས་གཞིས་བཟུང་དགོས།
ལས་བསྐོས་གོང་མ་ལྷ་ཡི་ལུང༌།
དེ་བར་བརྟན་ཏེ་སྐུ་བྱུས་ལྟོས།
ཉམས་པ་བདུད་ཀྱི་སྟོང་སྡེ་འདི། །
སྒ་རྟའུ་དཔོན་གྱི་ཟུར་སྡེ་གྱིས།
སྡོད་ཡུལ་མ་ཞན་བུ་མོས་ལྟོས།
སྐྱབས་བཅོལ་ན་བྱམས་པའི་བུ་བཞིན་སྐྱོངས།
ད་རུང་ནག་ཤོད་སྡེ་འབངས་དང་།
ཟི་མའི་ཁྲི་སྡེ་བཅུ་གཉིས་བཅས།
དཔའ་རྟུལ་སྡེ་བགོས་རྗེས་དཔྱད་བྱེད། །
ཁྱོད་ཅག་སྡེ་འབངས་འདིར་འཁོད་ཚོ།
སྐྱབས་གནས་དཀོན་མཆོག་གསུམ་པོ་བཟང་།
འདི་དང་ཕྱི་མ་ཐུགས་རྗེས་སྐྱོབ།
རྒྱབ་རྟེན་གླིང་དཀར་རྒྱལ་བློན་བཟང་།
རི་རྒྱལ་ལྷུན་ལས་གཞི་བརླིང་ཆེ།
545



འཛམ་གླིང་དབང་དུ་བསྒྱུར་བ་ཡི།
རྟེན་འབྲེལ་ལས་ཀྱི་ཐོག་མ་ཡིན།
བྱ་བ་ལས་ཀྱི་འགོ་མ་ཡིན། །
སྙིང་ནས་དགའ་བ་སྐྱེ་ཤེས་ན། །
དེ་ལས་སྐྱིད་གཅིག་ག་ནས་ཡོང་།
རྒྱུན་པར་དཀོན་མཆོག་མ་བརྗེད་དགོས།
བླ་མར་དམ་ཚིག་མ་ཉམས་དགོས།
དཔོན་ལ་འཁོན་འགྲས་མ་ཤོར་དགོས།
ཕ་མ་ཡི་མུག་མ་སྐྱེ་དགོས།
འབངས་སྡེའི་མིག་ལ་མ་གཟན་དགོས།
སྡིག་པའི་ལས་ལ་མ་འབག་དགོས།
དེ་ཚོ་བབས་ཀྱི་ཁ་ད་ཡིན། ་
མ་བརྗེད་སྙིང་ལ་འཇོག་རྒྱུ་གྱིས། >
རྒྱལ་པོའི་ཞལ་གྱི་བཀའ་བཀོད་ཡིན།
འདིར་འཁོད་ཕྱི་ནང་ཐུགས་ལ་ཞོག
ཅེས་བཀའ་ཁྱབ་དེ་ལྟར་གནང་བར་ཐམས་ཅད་ཐུགས་ཡི་་་་
རངས་ཏེ་ལེགས་ཞུས་དང་འབྲེལ་ནོམ་ཆེན་རྒྱུ་ནོར་གྱི་གཏེར་སྒོ་ཕྱེས་
ཏེ་དང་པོ་གསེར་པའི་ཉི་མ་འབུམ་ཐུབ་དེས་རྒྱལ་མཆོག་གི་བཀའ་
བཞིན་གསེར་གྱི་མཆོད་ཆས་ཡོངས་རྫོགས་དང་གསེར་ཁལ་རེ་བླ་མའི་
སྐུ་ སྐལ་ དུ་ ཕུལ། གསེར་ གྱི་ ཞལ་ བ་ བཅུ་ གསུམ་ ལྷ་ ལ་ མཆོད།
གསེར་གྱི་རང་འཐག་དེ་ས་བདག་ཐེ་སེ་ལ་མཆོད་ཟེར་བ་དང་ལྷན་ས་
བདག་དངོས་སུ་མཐོང་རྒྱུ་ཡོད་པ་བྱས་ཏེ་ཁྱེར། རྒྱལ་པོ་ལ་གསེར་
གྱི་ཀོ་ཊ་ལྔ་བཅུ། དེ་འོག་ཆེ་བགྲེས་ལ་ཉེར་ལྔ། དཔོན་རྒྱུད་དཔའ་
546



སྒྲ་ པ : ཁ= =
-
-.
. - - - ་་་་་་
རྟུལ་ ལ་ ཉི་ ཤུ། རུ་འདྲེན་ལ་བཅོ་ལྔ། དཔུང་ དམག་ ལ་ ལྔ་རེ།།
འབངས་སྡེ་དེར་འཁོད་ལ་གང་རེ་ཟད་མེད་ཀྱི་སྣང་བ་བསྐྱེད་ནས་
འགྱེད་པས་ད་རུང་དུ་མ་ལྷག་རྒྱུ་ཡོད་བྱུང་། དེ་རྗེས་གདོང་འབུམ་
པའི་ཞལ་ལུ་དཀར་པོས་ སེ་མོ་དེའི་ཞགས་འཕྲེང་འགྱེད་སྐབས་རེ་
དོགས་སྒྲོགས་ཀྱིས་བཅིངས་ཏེ་མ་ཕུལ་ན་ངོ་ཚའི་རྒྱུ་ཡིན་དགོངས་ནས་
རྒྱལ་མཆོག་དང་བླ་མ་རྣམས་ལ་ ཞགས་བཅུ་རེ། དཔའ་རྟུལ་ལ་
ཞགས་པ་རེ། དཔུང་དམག་ལ་རྡོག་བཅུ་རེ། འབངས་སྡེ་ལ་རྡོག་
རེ་འགྱེད་པས། རྡོག་གཉིས་ལས་ལྷག་རྒྱུ་མེད་པ་བྱུང་། ས་སྡེ་ནས་
ཨིཎྜ་ནི་ལ་གོང་གི་གྲངས་ལས་ལོག་འཕར་འགྱེད། 。 ད་དུང་ཕྲེང་སྐོར་
བཅུ་ཕྲག་ལྷག གཟིག་འཕེན་ནས་ཀེ་ཀེ་རུ་འགྱེད་པས་ཞལ་དཀར་
གྱིས་འགྱེད་པ་དེ་དང་འདྲ་བ་བྱུང་། ཡ་ ཐའི་དཔོན་ནས་བིརཱུརྱ་
དང་། མར་གད་ཆ་བགོས་ཏེ་གསེར་པའི་ཉི་འབུམ་གྱིས་འགྱེད་པ་
ལྟར་འགྱེད་པས་ལྷུན་གྱིས་གྲུབ་ཏེ་འཕྲེང་ཞག་སྟོང་ཕྲག་ཙམ་ལྷག་ནས་
ཕྱིས་སྐུ་རྟེན་བཞེངས་པའི་རྒྱུན་གྱི་དྲ་ཕྱེད་དུ་རྟེན་འབྲེལ་ལྷུན་གྱིས་
གྲུབ། དཔའ་ཚ་ཞང་འདན་མ་དཔོན་ནས་གཡུ་བྱུར་དེ་རྣམས་ཟད་
མེད་ས་རྡོའི་འདུ་ཤེས་བསྐྱེད་ནས་གེ་སར་སངས་རྒྱས་དངོས་ཀྱི་བཀའ་
ཡིན་བསམ་པ་བསྐྱེད་ནས་བྲེ་དང་འབོ་ལ་འཇལ་ནས་བླ་མ་རྣམས་ལ་
བརྒྱ་སྐལ། དཔོན་པོ་རྣམས་ལ་བརྒྱ་ཕྱེད། རུ་འདྲེན་རྣམས་ལ་
དེའི་ཕྱེད་ད་དུང་དམག་དང་སྡེ་འབངས་རྣམས་ལ་བྲེ་རེ། སོ་སོར་
རང་སྐལ་སྤྲོད་ཅིག་གསུངས་ནས་ཚང་མས་དེ་ལྟར་སྐལ་བ་བླངས་ཀྱང་
རིམ་འཕེལ་ལྟར་རྫོགས་པ་མ་བྱུང༌། དེ་ནི་མུ་སྟེགས་ཨ་མྱེ་ཡིས་ལྷ་
འདྲེའི་རྒྱུ་ནོར་འཕྲོག་པ་ཁལ་རྒྱབ་གསུམ་ལས་མེད་ཀྱང་འདན་མ་བློན་
པོས་གེ་སར་རྒྱལ་པོ་བླ་མ་སངས་རྒྱས་སུ་མཐོང་ཞིང་སྔར་འདན་མའི་
547



ནས་རྫོང་འབེབས་སྐབས་རྫུ་འཕྲུལ་མཛད་སྤྱོད་མཐོང་བའི་དད་པ་ལ་
འགྱུར་མདོག་མེད་པའི་དམ་ཚིག་ཤིན་ཏུ་གཙང་བའི་མཐུས་རྗེ་དཔོན་
དཔུང་སྡེ་ཚང་མ་ངོ་མཚར་བ་ལ་རྨི་ལམ་ནི་མ་ཡིན་ཅི་སྙམ་པའི་སྤྲོ་
དགའ་བྱུང་། གདོང་མ་གཞི་དཔོན་པོ་ཁྲོ་ཐུང་ནས་ཀྱང་དེ་མཐོང་
ནས་གདན་ཐོག་ནས་བཞེངས་ནས་བེར་སེར་པོ་གསེར་འོད་ཅན་གྱི་
གོས་མནབས་ཤིང་སྒྲོ་སྒམ་རྩར་ཕེབས་ནས་ནང་དུ་བལྟས་པས་སྒམ་
ནང་ཞལ་ཡས་ཁང་ལྟ་བུ་དེའི་ནང་གསེར་གཡུ་དུང་དངུལ་སོགས་ཀྱི་
ཁྲབ་རྨོག་ཟད་པ་མེད་པ་དང༌། དེ་འབྲེལ་རལ་གྲི་སོགས་འདུག་པ་
གཟིགས་ནས་འཇིགས་པའི་ཆས་དང་བཅས་གླུ་དང་སྦྲགས། དང་
པོ་གསེར་ཁྲབ་དང་གཡུ་ཁྲབ་གོང་མ་ལྷ་ལ་རྟེན་སྐལ་ཕུལ། གསེར་
གྱི་ཁྲབ་རྨོག་བཅུ་གསུམ་རྒྱལ་པོ་ཆེ་བའི་སྐུ་སྐལ་དུ་བཞག གཡུ་ཡི་
ཁྲབ་རྨོག་ཆ་ལྔ་དང༌། རྣོ་ཚ་སྤུས་ལྡན་གྱི་རལ་གྲི་དཔའ་རྟུལ་བློན་ལ་
རེ་རེ་ཕུལ། དཔུང་དམག་རེ་ལ་འཁོར་གསུམ་ཆ་ཚང་རེ་སྤྲོད་རྒྱུའི་
བཀའ་བཅད་ལག་ལེན་བསྟར་ཚེ་ཁྲབ་རྨོག་ལ་བསེ་དང་ཟངས་གཞི་
རིན་ཆེན་ལྔའི་ཕྲ་བཀོད་པ་མཐོང་མྱོང་མེད་པ་ཕྲ་ལམ་མེ་དངོས་གྲུབ་
རྩ་བ་དེ་འགྱེད་རན་པ་དང་ཆུང་རྒྱུད་དཔུང་དམག་ཤོག་ལ་ཐུག་པ་
དང་ཨ་ཁུས་འདི་སྟག་རོང་ཤོག་ལ་སྤྲོད་དགོས་འདུག་བསམ་ནས་སྟག་
རོང་མི་ཚོའི་དམག་འབོད་པར་བཏང་བ་དང་ལྷན་ང་རྒྱལ་གཞན་ཕམ་
གྱི་བསམ་པས་རྐྱེན་བྱས་ཆུང་རྒྱུད་དཔུང་དམག་མཇུག་རྫོགས་པ་དང་
ལྷན་ལྕགས་ཀྱི་ཁྲབ་རྨོག་བརྒྱ་ཆ་གཉིས་མཚམས་སྒམ་སྟོང་པ་ཇེ་ཆུང་
དུ་སོང་ནས་ཁྲོག་ཁྲོག་ཟེར་ཞིང་འགྱེད་རྒྱུ་མ་བྱུང་བར་འཕྲོས་དམག་
རྣམས་ལ་སྐལ་བ་ཆད་པ་ན་ཐམས་ཅད་ཧ་གད་དི་རི་སོང་། ཁྲོ་ཐུང་
སྐྱེངས་ཏེ་གླུ་ལེན་ཡོད་རུང་དོན་ཆེར་མེད་པས་བཞག དེས་རྐྱེན་
548



བྱས་ནོར་རྫས་དུ་མ་འགྱེད་རྒྱུ་ཡོད་རུང་དཔའ་རྟུལ་ནས་འགྱེད་དུ་མ་
སྤོབས་པར་ཐམས་ཅད་གང་འདོད་ལེན་ཞིང་ཧབ་ཐོབ་བྱས་པས་ཁེ་
ཕམ་མང་དུ་བྱུང༌། ནོར་རྫས་རྣམས་མ་འཕེལ་བར་རིམ་གྱི་ཟད།
སྐྱ་ལོའི་བིའུ་འབྲུག་རྒྱལ་ནས་མཚོ་གླང་ཀླུ་ལུག་བྱང་གཡག་གསུམ་སྤུ་
མདོག་ལེགས་པའི་ནོར་ཕྱུག་སྟོང་། དཀོན་མཆོག་ལྷ་ལ་ཆེ་ སྐལ་་
བཞག ལྷ་གཡག་སྟོང་དང་ལྷ་འདྲི་སྟོང་། སྤུ་མདོག་འདྲ་མིན་ལྔ་
སྟོང་རེ། མ་སང་རྒྱལ་གྱི་སྐུ་སྐལ་བསྔོས། དཔའ་རྟུལ་ཕུ་ནུ་མིང་
ཐོགས་ལ། མཐོ་དམན་མ་ལྟོས་བརྒྱ་མཚོ་རེ། དམག་རེར་ནོར་
ཕྱུག་ བཅུ་ རེ་ བརྩིས། ཡོད་ རྒུའི་ མཛུབ་ སྟོན་ ནོར་ བགོས་ མཛད།
ཨེ་བསེ་རྟ་ཡི་རྒུ་འགྲུས་རིགས། གཡང་ཆེན་གཅིག་བརྒྱ་ཐམ་པ་དེ།
ཁྲ་མོ་གཞིས་ལ་སྐུ་འབབ་བྱས། དེ་མིན་དགོན་རྟེན་བཞེངས་རྟེན་དུ་
སྐབས་ཤིག་རང་དགར་ཡུལ་དེར་བཞག མཛད་པ་ ལྷུན་གྲུབ་་་་་
དགའ་སྟོན་ཆེ། ངོ་མཚར་བསམ་གྱིས་མི་ཁྱབ་པ། སྒྱུ་མའི་སྐྱེས་བུ་
ཆེན་པོ་ལས། སྒྱུ་མའི་ནོར་རྫས་སྨོན་ལམ་སྟོབས། ལྷ་མིའི་བརྟུལ་
བཞུགས་གཅིག་བསྡུས་ཀྱིས། ནམ་མཁའ་མཛོད་དེ་སྒོ་ཕྱེས་ནས།
ཕྱི་རབས་འགྲོ་ལ་ཕན་པའི་ཆེད། གཡང་འགྱེད་དགའ་སྟོན་དེ་ལྟར་
གྲུབ། རྫོང་ཕྲན་ནང་ནས་དངོས་གྲུབ་འཕགས། ས་མ་ཡ། དེ་
ནས་གཏེར་གཡང་གི་ནོར་རྫས་བགོ་འགྲེམས་སྐབས་དགའ་སྐྱིད་ཟུང་
འབྲེལ་གཡེང་མེད་བྲེལ་བརྩོན་གྱིས་ཞག་ལྔའི་དུས་རྫོགས་ཏེ་ལས་དོན་
མཇུག་འགྲིལ། ལྷ་འདྲེའི་ནོར་བུ་བདུན་རྒྱ་ཚ་དང་། འདན་མ་ས་
སྡེ། གཟིག་ འཕེན། སྣང་ ངུ། སེང༌ སྟག་ བཅས་ ལ་ གནང་།
ནོར་བུ་ཚེ་ལ་དབང་བ་དམར་སེར་དེ་སྤྱི་དཔོན་ལ་གནང་ནས་བྱ་བ་
ལས་ཀྱི་མཇུག་མ་བསྡུས། དགྲ་ལྷའི་སྲིང་ལྕམ་མོ་ལ་དགྱེས་མཆོད་ཀྱི་
549



.：
，
་
།
，
གཏང་རག་ཕུལ་ནས་སླར་མི་མངོན་པར་འཇའ་འོད་དུ་ཐིམ་པ་ན་
ཨར་ཇག་བདུད་སྡེས་དབང་བྱེད་མ་ཤི་བའི་ཚུལ་མཐོང་བ་དེ་ལ་རྒྱལ་
མཆོག་རིན་པོ་ཆེས་མི་རྟག་པའི་ཁྲིད་ཀྱིས་སྡུག་བསྔལ་བསལ་བའི་ཚུལ་
བསྟན། ནོར་མཚོ་ཕ་བུ་ཡུལ་དཔོན་མིང་ལྡན་དུ་བསྐོས་ཤིང་བདུད་
སྡེ་དང་སྦྲགས་ནག་ཤོད་དུ་བཏང་ནས་བྱེས་དོན་ལྷུན་གྱིས་གྲུབ་པར་
གདའ་འོ། །
550



ལེའུ་བཅུ་གཅིག་པ།
གཡུལ་རྒྱལ་གཞིས་བྱེས་འཛོམས་པའི་དགའ་སྟོན་བགྱིས།
བོད་སྒང་རིས་མེད་ཆོས་གྲར་བསྙེན་བཀུར་ཞུས།
ཕུ་བོ་རྒྱ་ཚའི་བཙུན་མོར་དགྲ་ལྷ་འཁྲུངས།
རྗེ་འབངས་ཀུན་གྱིས་བཙས་སྟོན་ཟབ་རྒྱས་མཛད།
དེ་ནས་སྐྱེས་བུ་སྐུ་འཁོར་རྟ་དམག་བདུན་སྟོང་སྔོན་དུ་ཕེབས།
རྟ་དམག་སུམ་སྟོང་ལྷག་ཙམ་གྱིས་ནོར་ཕྱུགས་རྒྱུ་ནོར་སྐྱེལ་འདྲེན་རིམ་
པས་བྱས་ནས་སྟོན་ཟླ་ཐ་མའི་ཚེས་དགུ་ཉིན་ཁྲ་མོ་གླིང་ལ་ཕྱག་ཕེབས་
པས་མ་སྲུ་མོ་སྨན་ཐམས་ཅད་ཀྱིས་བསུས་ཏེ་སྐུ་མཁར་ཉེ་སྐོར་ནས་
འཕགས་པའི་དགེ་འདུན་གྱིས་སེར་བསུ། བླ་མ་བཟང་པའི་དར་
ལམ་རོལ་ཆ་དང་མཎྜལ་གྱི་བསུ་བ་ལ་སོགས་པ་ས་གཞི་གཡོ་བ་ལྟར་
བྱུང་བའི་ངང་ཇ་མཁར་རིང་མོ་རུ་ཕྱག་ཕེབས། དཔའ་རྟུལ་ཡོངས་
རྫོགས་འདུ་རར་འདུས་ནས་རང་གདན་དུ་འཇགས་ཏེ་གཞིས་སྡོད་
མིང་ལྡན་བརྒྱ་ཕྲག་མང་པོས་སྐྱེས་མཆོག་ཡིད་བཞིན་ནོར་བུ་ལ་མཇལ་
དར་ཕུལ་བ་དང་ཕྱག་དབང་ཞུས། དཔའ་རྟུལ་རྣམས་ལ་བྱོན་ཞུས་
ཁམས་འདྲི་ཞུ་ལན་མཛད། ཨ་ཁུ་སྟག་རོང་རྒྱུ་བོ་ནི་བྱོལ་གྱི་གནོང་
སྐྱེངས་ཆིལ་ལིར་མགོ་བོ་བཀུག་སྟེ་ཙན་དན་གྱི་ཁྲི་སྟེང་ལ་བཞུགས་
པར་གདའ་འོ། དེ་ནས་ཆེ་ཁག་མ་སྲུ་བཅུ་གསུམ་གྱིས་རྒྱུན་རབ་
551



ལུས་ལ་ སྤྲས་ཏེ་གསེར་དངུལ་གྱི་སྐྱེམས་བུ་ཇ་ཆང་གིས་བཀང་ནས་
རྒྱལ་མཆོག་ལ་གསུམ་ཞུས་ཕུལ་མཐར་སྐྱ་ལོ་སེང་ལྕམ་འབྲུག་མོ་དེ་
མཛེས་པའི་ལུས་ལ་ཉམས་བརྒྱའི་སྒེག རྒྱན་རབ་བཅུ་གསུམ་ལུས་
ལ་རྫོགས། དགའ་བའི་མཛེས་འཛུམ་མེར་རེ། སྣང་མཐོ་ཨ་སྔོན་
དགུང་དང་མཉམ་པའི་ངང་གསུང་ངག་པི་ཝང་གི་སྒྲ་ལ་དྲངས་པའི་
གླུ་འདི་བཞེངས་སོ། །
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད། །
ཐ་ལ་ལ་ངག་གི་འགུག་ལུགས་རེད།
ལ་ལ་གླུ་ཡི་ལེན་ལུགས་རེད། །
ཤར་གཡུ་ལོ་བཀོད་པའི་ཞིང་ཁམས་ནས།
མ་རྗེ་བཙུན་སྒྲོམ་མ་དཀར་སྔོན་དང༌།
འཁོར་སྒྲོལ་མ་ཉི་ཤུ་རྩ་གཅིག་ལ། -
ཨ་སེར་མོས་འབོད་དོ་ཐུགས་རྗེས་གཟིགས།
ལྷན་སྐྱེས་ལྷ་ཡིས་ཁ་འཛིན་མཛོད།
སྐྱིད་ལ་ཕོ་འགྱུར་མི་ཡོང་ཤོག
ས་འདི་རྨ་ཁམས་གླིང་ཁྲི་ནས། ་་
འདུ་ར་ཇ་མཁར་ཕོ་བྲང་རེད།
ནོར་བུ་བཟང་པོའི་ཆགས་གཞི་བཏིངས།
ལྷ་ཀླུ་གཉན་གྱིས་བཞེངས་པ་ཟེར།
བསམ་ལས་འདས་པའི་འཕྲུལ་གྱི་མཁར།
ད་རུང་དེ་བས་མི་ཚད་པའི།།
སེང་འབྲུག་སྟག་རྩེ་ཟེར་བ་དེ།
552



གངས་ཐོག་སེང་གེ་འགྱིང་བ་འདྲ།
སེང་ལ་གཡུ་རལ་རྒྱས་པ་འདྲ།
རྒོད་ཚང་ཁ་གསེར་ཟེར་བ་དེ། །
བྲག་ཐོག་ཐང་དཀར་གཤོག་བརྒྱངས་འདྲ།།
ཉི་དབོན་རྫོང་གི་ཕོ་བྲང་དེ།
ཤ་བས་ཤིའུ་ཆུང་སྐུང་བ་འདྲ། །
གད་པ་ཆུ་རྫོང་རྫོང་མཁར་དེ།།
ས་མདོ་ཆེན་གཡུ་འབྲུག་དགུང་འཁྱུག་འདྲ།།
དེ་མ་སང་རྒྱལ་པོའི་འཁྲུངས་མཁར་རེད། །
ངོ་མཚར་བའི་ཕོ་བྲང་ལྷུན་གྱིས་གྲུབ།།
ས་བྱང་རོང་རྒྱུ་ཞིང་འབྲུ་དྲུག་རྒྱས།
ཉིན་ཞིང་ལྷ་ཐང་བཤམས་པ་འདྲ། །
སྲིབ་ཞིང་པོ་ཏི་བརྩིགས་པ་འདྲ།
ཐང་ཞིང་གཡུ་ཡི་མཎྜལ་འདྲ། །
འབྲུ་ལོ་ཐོག་རྒྱས་དུས་གསེར་གཞོང་འདྲ།
སྔར་མེད་ད་དུས་འཛོམས་ལེ་འདི། །
འཕྲུལ་རྒྱལ་ཁྲི་ཕེབས་མཛད་ནོར་རེད།
སྨན་ང་འདྲ་སྐྱ་ལོའི་བུ་མོ་ལ། །
མིང་གཡེར་གྲགས་ཅན་གྱི་འབྲུག་མོ་ཟེར།
བྱ་རི་དྭགས་མིན་པ་འཚང་ཁ་རྒྱག །
ཕྱུགས་དུད་འགྲོ་མིན་པས་ཡིད་སྨོན་བྱེད།
དོན་ཡང་དག་མདོ་ཁམས་རྒྱལ་མོ་རེད།
འཛམ་གླིང་བུ་མོའི་ཕུད་གཅིག་རེད།
553



སྣང་བ་དགུང་ལ་མཉམ་དུས་རེད། ་
བཀྲག་མདངས་ཟིལ་མོ་ཆི་དུས་རེད།
འཇའ་ཚོན་མདངས་ལ་འགྲན་དུས་རེད།
ཡིད་དགའི་གླུ་ཆུང་ལེན་ལེ་འདི།
གཞིས་བྱེས་གོ་རུ་འཛོམས་དུས་རེད།།
དེ་རིང་རྒྱལ་བློན་རྣམ་པ་ཚོ།
ཕེབས་པ་དགའ་ལ་བྱོན་པ་སྐྱིད།
སྐུ་འོ་བརྒྱལ་ཆེ་ཆུང་ཅི་འདྲ་བྱུང་།
མི་ཉག་གཡུ་རྩེ་རྒྱལ་པོ་ལ། །
དཔའ་རྔམ་སྟོབས་རྩལ་ཅི་འདྲ་གདའ།
དམ་ཉམས་གདུག་པ་བུ་སྲིང་ལ།
དཔའ་རྩལ་ངར་རྒོད་ཅི་འདྲ་གདའ། །
མཐའ་གཞུག་འདུལ་ལུགས་ཅི་འདྲ་མཛད།
སྟོབས་འབྱོར་ལོངས་སྤྱོད་ཇི་ཙམ་གདའ།
དེ་རྗེས་བྱང་ལ་ཕེབས་པས་ཟེར།
བཀའ་ཆབ་ཉམས་མེད་འབྱོར་ནས་བྱུང་།
བྱོན་དོན་འོ་བརྒྱལ་ཅི་འདྲ་བྱུང་། །
འགྲོ་དོན་མཐའ་རྒྱས་ཨེ་བྱུང་ལགས།
འབྲེལ་ཚད་དོན་དང་ཨེ་ལྡན་ལགས།
གླིང་དཀར་གཞི་མ་སྟག་རོང་དཔོན། །
གཞིས་ལ་ཕེབས་པ་སེམས་ཡིད་སྤྲོ། །
གླིང་གཞིས་རྒན་གཞོན་བློ་མཐུན་གྱིས།
ད་བར་བྱེས་འགྲོའི་སྐུ་རིམ་དེ།།
།
554



ནར་མར་རྒྱུན་བཞིན་བསྒྲུབས་ལེ་ཡིན།
གཞིས་སྡོད་བགེགས་མེད་ལོངས་སྤྱོད་དར།
ལོ་ལེགས་འབྲུ་འཕེལ་བཟང་ནས་ཡོད། །
ཕོ་རབ་གཏམ་དང་མོ་རབ་གླུ།
འདྲི་ལྡན་མི་དགོས་ཤུགས་འབྱུང་རྡོལ།
རབ་འཛོམས་རྒྱལ་བློན་རྣམ་པ་ཚོ། །
ཅི་མཛད་གཏམ་གྱི་རྡོ་ག་དེ།
གཞིས་སྡོད་ཉན་པའི་འདུན་པ་ཆེ།
དེ་ཕྱིར་གསུང་ངག་བསྩལ་དུ་གསོལ།
དུས་ཡང་ཡང་འབྲལ་མེད་འཛོམ་པར་ཤོག
གླུ་འཁྲུལ་པ་བྱུང་ན་བཟོད་པར་གསོལ། །
ངག་འཁྱལ་བ་བྱུང་ན་མཐོལ་ལོ་བཤགས།
འགྲན་མེད་རྒྱལ་བློན་ཐུགས་ལ་ཞོག །
ཅེས་གླུ་ཞུས་དེ་ལྟར་དང་སྐྱེམས་ཆང་བཏེགས་པ་ན། དཔའ་
རྟུལ་རྣམས་ནས་རྒྱལ་མཆོག་རིན་པོ་ཆེས་བཀའ་ལན་གནང་བར་འོས་
བསམས་ནས་འཇིག་ཁྲིག་གེ་བསྡད་པ་ན་རྒྱལ་མཆོག་གེ་སར་ཁོང་ནས་
ཞལ་འཛུམ་བཞིན་དུ་ཁྱེད་ཅག་གཞིས་སྡོད་གླིང་དཀར་ཚོ། བདེ་
ཞིང་སྐྱིད་པ་སེམས་ཡིད་སྤྲོ། བྱེས་སོང་གང་ཅི་བཀྲ་རེ་ཤིས། འོན་
ཀྱང་བཤད་ན་འདི་ལྟར་ལགས་གསུངས་ནས་ཁྲོམ་ཆེན་ཟིལ་གནོན་ལ་
དྲངས་པའི་མགུལ་གླུ་འདི་ལྟར་གསུངས་པར་གདའ་འོ། །
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཕ་རྒྱུད་ཐབས་ཀྱི་གླུ།
ཐ་ལ་མ་རྒྱུད་ཤེས་རབ་གླུ།
555



ཐབས་ཤེས་རབ་གཉིས་མེད་ཟུང་འཇུག་གླུ།
གཞིས་བྱེས་ལྷན་དུ་འཛོམས་ཉིན་ལེན།
དབྱིངས་ལ་བཞུགས་པའི་རྩ་གསུམ་ལྷ།
འབྲལ་མེད་སྤྱི་བོའི་རྒྱུན་ལ་བཞུགས། །
མ་བསྒྲུབས་རང་བཞིན་འཁོར་བའི་ལྷ།
དགྲ་བླ་ཝེར་མ་ལྷན་སྐྱེས་ལྷ།
དཀར་ཕྱོགས་ལྷ་ཡི་མགོན་སྐྱབས་མཛོད།
ས་འདི་རྨ་གཡང་གླིང་གི་ཡུལ། །
ཆོས་ཁྲིམས་སྲིད་གཉིས་དར་ས་ཆ་ལ།
སྙན་གྲགས་པས་འཛམ་གླིང་ཁྱབ་ཡུལ་རེད།
ང་འདྲ་མིང་མང་ཚངས་ལེ་དེ།
འགོག་མོའི་བུ་སྡུག་ཇོ་རུ་རེད།
ཤ་མོང་སྤང་ལས་རྡོལ་འདྲ་དེ།
མ་སང་འཁྲུལ་གྱི་རྒྱལ་པོ་ལ། །
གེ་སར་སྐྱེས་བུ་དོན་གྲུབ་རེད།
གླིང་རྒྱལ་པོའི་མིང་ཐོགས་ཚུན་ཆད་ནས།
ཟླ་གསུམ་ཟླ་ཁ་མ་ལོན་གོང་།
དམ་ཉམས་སྒབ་བདུད་འཚེ་བ་བྱུང་།
ལྷག་ཏུ་སངས་རྒྱས་བསྟན་ལ་འཚེ།
སྒོས་སུ་མུ་པ་ཚང་ལ་སྡང་།
འགུལ་ཤིག་ཤིག་ལས་དུས་འབབ་ལེ་རེད།
ཟི་སྨད་གནམ་ཁྲི་བར་མའི་རྒྱབ།
དེལ་ཆེན་རི་ལ་དཔུང་སྐར་བརྒྱབ།
556



ལྷ་ལུང་ཁུ་བྱུག་གྲགས་གྲགས་རེད།
བདུད་མི་གྱད་རྡོ་ལྷུང་ལྷུང་རེད། །
ནག་ཕྱོགས་སྡེ་བརྒྱད་བརྫུས་བུ་ལ།
མི་རེ་དཔའ་བའི་ངར་ལམ་ནས། །
འབྲོང་བྲེ་ལུ་རེད་ཀྱང་རྭ་ནས་འཛིན།
སེང་དཀར་མོ་རེད་ཀྱང་གཡུ་རལ་འཐོག
སྟག་དམར་ཡག་རེད་ཀྱང་ཁ་ཕོར་མཉེ།
དགྲ་གཤིན་རྗེ་རེད་ཀྱང་ཐང་རྩྭ་བསྡུ།
ཕོ་ཁོ་འདྲའི་ཡན་ལ་མེད་སྣང་གདའ།
དམར་མོ་སྲོག་གི་བླ་གནས་དེ།
ལྷ་ཡི་ཐབས་སྟོབས་ཐུགས་རྗེས་བཏུལ།
མི་ཉག་གཡུ་རྩེ་རྒྱལ་པོ་དེ།
ལུས་ཆེ་ཐང་སྡུམ་ཙམ་ཞིག་ལ།
གཡུ་ཡི་རལ་པ་ཉི་ལི་ལི།།
སྒྱུ་མ་འཕྲུལ་གྱི་སྟོབས་རྩལ་ལྡན།
དངོས་ཡོད་དངོས་མེད་བསྡུ་བའི་བུ།
མཐོང་ན་བྲོས་ཐུང་ཤོར་ལེ་འདུག
བཙུན་མོ་བདུད་མོ་ཁྲག་རལ་མ། །
ཞི་དྲག་རང་མདོག་ལོས་ཡོད་དེ།
ཁྲོ་རྔམ་དགྲ་ལ་ཆས་པའི་དུས།
མདོག་ནག་སྲིན་མོའི་རང་མདངས་ལ།
མཆེ་བ་གངས་རི་ལྟར་དུ་གཙིགས།
མཆེ་བའི་རྩེ་ནས་ཁྲག་ཐིག་འབབ།
1
,།
557



E
.
རི་བོ་རྩེ་ནས་བསྙིལ་ཀྱང་ནུས།
སྟོབས་ཀྱིས་རྒྱ་མཚོ་དཀྲུག་ཅིང་གདའ།
ལྷ་ཀླུ་དགྲ་ལྷ་ཝེར་མ་དང་། .
གེ་སར་རྒྱལ་དང་ཞེ་རྟུལ་བློན།
དཔུང་རུབ་འཐབ་འཐབ་ཞགས་ཀྱིས་བཟུང་།
ནག་ཕྱོགས་འགོ་ལྷ་རིམ་བཞིན་བྲོས།།
བདུད་མོས་དད་འདུན་མ་ཉན་དུས།
ལས་འབྲས་སྦྱངས་པའི་སེམས་བསྐྱེད་ཀྱིས།
ཤ་ཁམ་ཁྲག་ཐིག་ངན་འབྲས་བྱས།
བདེན་ཚིག་འཕོ་བ་འཚམས་སྦྱར་ཀྱང་།
བདེ་ཆེན་ས་ལམ་མ་ཐོབ་བར།
སྐྱེ་རེས་གཅིག་གྱི་ཕྱི་མ་ལ། །
ཐར་པ་ཐོབ་པའི་ངེས་ཤེས་རྙེད།
གདོལ་པ་ནག་པོའི་བརྫུས་བུ་ལ། །
ཀླུ་མགོན་སྟོང་ཐུབ་ཡ་མེད་ཟེར།
མི་སྔོན་ཐང་སྡུམ་ཙམ་ཞིག་ལ།།
སྦྲུལ་གྱི་སྐྲ་ཆུན་ཉི་ལེ་འགི། །
དཔའ་རྩལ་སྟོབས་ཤུགས་ངར་རྒོད་དེ།
གཡུ་རྩེ་རྒྱལ་དང་གཅིག་མཚུངས་རེད།
དགྲ་གཅིག་རྗེས་གཉིས་འཛིང་དུ་མ་འཐབ།
མཐའ་གཞུག་འདན་མས་ཐོད་མདའ་སྤྲད།
རྒྱལ་ཁ་ཁྲ་མོ་གླིང་གིས་བླངས། །
ཉམས་པ་བཙན་གྱི་བརྫུས་བུ་ལ། །
558



དམར་པོ་བཙན་སྐྱ་འབུམ་ཐུབ་ཟེར།
ཁ་ཤོབ་རྡོལ་ཁྲག་ཆར་འབེབས་མི་འགི།
ཁྲོས་ཚེ་རལ་པ་དམར་པོ་ཅན། །
དཔའ་རྔམ་སྟོབས་ཤུགས་གཅིག་མཚུངས་རེད།
ཡང་མཐར་གཟིག་འཕེན་ཁོང་གིས་བཏུལ།
དཔའ་བོའི་རྒྱལ་ཁ་གླིང་གིས་བླངས་།
ཐེའུ་རང་འཕྲུལ་གྱི་བརྫུས་བུ་ལ།།
དཀར་པོ་ཤེ་ལེ་ལག་རིང་གདའ།
སྒྱུ་མའི་སྤྲུལ་པ་བྱེད་མི་དང་།
ལག་རིང་མི་ལ་སྙོབ་པའི་དུས། །
དཔག་ཚད་ས་ནས་ལོན་པས་ཟེར།
མཐའ་མ་རྒྱ་ཚའི་གྲི་ངར་དྲངས།
སྙན་གྲགས་དཔའ་ཁ་གླིང་གིས་བླངས།
སྒྱུ་མ་འཁྲུལ་གྱི་མེ་ཕུང་དང་།
གཡང་ས་ཆུ་ཡིས་དགག་པའི་དུས།
གོང་མ་ལྷ་ཡི་མཐུན་རྐྱེན་དང་།
རྟ་མཆོག་རྐྱང་བུའི་ཤུགས་ཀྱིས་བསྒྲལ།
སྨོན་ལམ་ལས་ཀྱི་སྒྱུ་མ་བཤིག
སྟག་རོང་དཔོན་གྱི་ཟོང་ཟོར་གྱིས།
བདུད་ཇག་དམག་དཔུང་གཞོབ་དུ་བསྲེགས།
འཕྲོས་ལུས་དམག་དཔུང་ཉིས་བརྒྱ་ལྷག་
རིམ་འཐབ་སོ་སོའི་རྒྱལ་ཁ་བླངས།
ཉམས་པ་རྨུ་ཡི་བརྫུས་བུ་ལ།
ཕྱི
559



ཤེད་ཆེན་འགྲན་གྱི་ཡ་མེད་ཟེར།
མི་ལྗང་དབྱར་ཞིང་རྒྱས་འདྲའི་མདོག་
ཤེད་འགྲན་མེད་ཡར་ཁམས་བྱང་ལ་གྲགས།།
ལྕགས་ཀྱི་གདུང་མ་དགུ་འགྲིག་ཅིག
ཤ་རུ་རྫོང་གི་གདུང་མར་བཞག
ཀླུ་བཙན་ཁོང་དང་ཤེད་མཉམ་ཟེར།
ཤ་ཆེན་རྒྱང་གཡེར་ངེས་ཐག་ཆོད། །
བལྟས་ན་ཕྱི་ནང་ཞེད་པའི་བུ།
སྣང་ངུ་ཁོང་གིས་མདའ་ངར་དྲངས།
གཡེར་སྙན་གྲགས་རྒྱལ་ཁ་གླིང་གིས་བླངས།
དམ་ཉམས་རྒྱལ་པོའི་བརྫུས་བུ་ལ།
མི་སེར་རྟ་སེར་གསེར་མདངས་ཅན།
སེར་པོ་མི་རྒོད་ཡ་མེད་ཟེར། ་
དཔའ་རྔམ་གཅིག་ལ་གཅིག་མཚུངས་རེད།
ཡང་དག་དཔའ་ལས་གྲི་ངར་དྲངས།
རྒོད་གཡེར་གྲགས་པ་གླིང་གིས་བླངས།
གླིང་སྟོད་ནོར་བུ་འོད་ལྡན་གཙོས། །
དཔའ་བོ་བཅུ་ཤས་མཚོན་འོག་ཤོར།
དེ་མིན་དཀོན་མཆོག་ཐུགས་རྗེས་བསྐྱབས།
དབྱིངས་ན་ཐོག་ལྕོའི་འཕྲུལ་འཁོར་དང་།
བར་སྣང་རླུང་ཕྲིའི་འཕྲུལ་འཁོར་གཉིས། -
ས་གཞི་སྟོབས་ཀྱི་ཕུང་སྐྱོགས་དང༌།
མཁའ་ལ་འགྲོ་བའི་ལྕགས་བྱ་བཅས།
560



ངན་སྔགས་འཕྲུལ་འཁོར་དུ་མ་འདུག
འདུག་ཏེ་ལྷ་ཡི་སྲུང་མས་འཚོས།
སྒྱུ་མའི་འཕྲུལ་དཔུང་བྱ་འཕྲུ་ཅན།
མཚོན་གཡུག་སོ་ཁ་ཟད་ཉེའི་དུས། །
ལེགས་ལྡན་ལྷ་ཡི་བེང་དམག་འགྱེད།
གཅིག་མེད་ཐལ་བ་ཏིལ་བཞིན་བརྡུངས།
དངོས་ཡོད་དམག་གི་དཔུང་སྡེ་དེ།
གཅིག་མེད་རོ་ལ་མ་གྱུར་བར། །
མགོ་རྒུ་བྱེད་པ་མ་དར་གདའ། །
རུ་འདྲེན་དཔའ་རྟུལ་ངར་ལམ་ནས།
གཡུ་རྩེ་སྟོང་བདུད་རྒྱལ་བློན་གཉིས།
བདུད་ལྷའི་སྟོབས་ཀྱིས་ཤོར་ནས་ཐལ།
དེ་གཞན་དུས་གཅིག་ཕུང་རོར་བསྒྱུར། །
སྒར་གཞིས་འཐོར་མེད་གླིང་གིས་བདག
འབྲུ་སྒ་སྡེ་ངེད་གཉིས་རྗེས་གཅོད་ཕྱིན། །
རྟ་རྐྱང་བུའི་འགྲོས་དང་གཡུ་བྱའི་བང་།
ཟི་མའི་ན་གཞུང་བཅོ་བརྒྱད་དེ།
མགྱོགས་འདོད་རྒྱུག་སྣ་གཅིག་གིས་བཅད།
ཟི་མའི་བྲེད་ལ་གནམ་ཐུག་དེ། །
བྱ་ཐང་དཀར་བར་སྣང་ལྡིང་སྐོར་བཞིན།
མགྱོགས་པ་ཆུ་ཚོད་གཅིག་ལ་བཅད།
རྨ་ཨ་འདམ་ན་བ་གཞུང་བརྒྱུད་དེ། །
མིག་ལྟ་མགྱོགས་རྒྱུག་བང་ཁ་ཚ།
561



བློ་སྐོར་རྫོགས་ཡུད་ཀྱིས་ས་ཐག་བཅད།
བདུད་རྒྱལ་བློན་གཉིས་པོའི་ལམ་སྣ་བཀག
ཕོ་རྒོད་དཔུང་པ་མཉམ་པའི་དུས།
དད་འཇོག་འཕོ་བས་ཨེ་དྲོངས་བསམ།
བསམ་པའི་ཐོག་ལ་མ་སོང་དུས། །
ཁོང་སྒ་སྡེས་སྟོང་བདུད་མདུང་གིས་འཛེར།
མེ་ཉག་གཡུ་རྩེ་ཞེ་སྡང་ཆེ།
མདའ་འཕེན་སྔས་ཉི་འོད་བསྒྲིབས་ནས་བྱུང་།
ངས་སྟོང་ཉིད་སྙིང་རྗེའི་གླུ་དང་སྦྲགས།
མདའ་ལྕགས་ནག་འཕུར་ཤེས་ངར་ལ་དྲངས།
ཕུང་པོ་དངོས་དེ་མགོ་བསྣོལ་སྦས།
བདུད་མི་དར་རྟེན་འབྲེལ་ལྷུན་གྱིས་གྲུབ།
རྣམ་ཤེས་འཇང་མི་ཆོས་དད་རྗེས།
སྐྱེ་རྗེས་ཐར་པ་ཐོབ་སེམས་ཤར། །
མཚོ་དཀར་ཀླུ་ཡི་གདན་འདྲེན་བྱུང་།
ཀླུ་ཆེན་ཆོས་ཀྱིས་གྲོལ་བར་བྱས། ..
དངོས་གྲུབ་ནོར་བུ་མནངས་སུ་ཐོབ།
རྨ་རྒྱལ་སྨན་བཙུན་དཀར་ཕྱོགས་ལྷ། །
མི་བཞིན་འགྲོགས་ནས་མཐུན་རྐྱེན་མཛད།
སྒ་སྡེ་དམག་གི་དཔུང་བསུར་བཏང་།
མུ་སྟེགས་ཨ་མྱེ་ཟེར་བ་དེ། །
ཕ་ཡུལ་ཞུང་ཞུང་ཡིན་པ་འདྲ།
མུ་སྟེགས་ངན་སྔགས་རང་དབང་ཐོབ།
562



ཧོར་འཇང་བདུད་ཀྱི་བླ་མ་རིད།
འཆི་བ་སློང་བའི་ནུས་མཐུ་སྨན། །
ཧོར་བླ་མ་རྣམས་ཀྱི་རྒྱབ་རྟེན་རེད།
བདུད་དགའ་རབ་དངོས་སུ་བསྒྲུབས་པའི་ཕྱིར།
བདུད་བླ་སྲོག་གནས་པའི་རྟེན་ཕུར་རེད།
སྔོན་དུ་ཨ་མྱེ་མ་ཐུལ་ན།
བདུད་གཞན་མི་ཐུལ་ཐག་ཆོད་རེད།
སྟོབས་རྩལ་ངན་སྔགས་ཆེ་བ་ཡིས།
ས་བདག་ཐེ་པོའི་སྙིང་ནོར་ཡན།
རྒྱ་གར་ཆོས་རྒྱལ་མན་ཆད་ནས།
མི་དང་ལྷ་འདྲེའི་རྒྱུ་ནོར་དེ།
གསང་ཆེན་ཨ་མྱེའི་ལག་ལ་གདའ། །
རྒྱུ་ནོར་ཟས་འཛད་མེད་ས་རྡོ་འདྲ། །
སྡེ་ནག་ཤོད་དངོས་ཡོད་ལྔ་སྟོང་ལྷག་
སོ་པ་ཕྱི་ནང་རིམ་གསུམ་བཏུལ།
སྒྲུབ་ཁང་བྲག་ནག་ནང་རྫོང་བྱས།
མིག་མ་བལྟས་གུ་ལང་དབང་ཕྱུག་སྒྲུབ།
མིག་བལྟས་ན་འཇིག་རྟེན་སྲེག་པར་གསུངས།
སྒོས་ངེད་དང་དཀར་ཕྱོགས་ཡོངས་ལ་འཚི།
སངས་རྒྱས་བསྟན་པའི་སྤྱི་དགྲ་དེ། །
ངེད་དང་དཀར་ཕྱོགས་ལྷ་དམག་དཔུང་།
བློ་མཐུན་སྟོབས་ཀྱིས་མེ་ལ་བསྲེགས།
རྟེན་གྲོགས་ལྷ་མོའི་འཁོར་དུ་བཅོལ། །
563



འབངས་འཁོར་ལ་ལ་མཐའ་ལ་སྤྱུགས།
ཕལ་ཆེར་དད་པས་རང་གནས་བཞག
རྫུ་འཁྲུལ་ལྷ་དམག་བྲན་དུ་འགྱེད།།
དུས་གཅིག་ཡུལ་ཁམས་དབང་དུ་འདུས།
ལས་སྐལ་ལྡན་པ་ཆ་ཤས་ཀྱིས། །
གྲོགས་བྱས་ཡུལ་ཁམས་ཆོས་ལ་བསྒྱུར། །
རྒྱུ་འབྱོར་ཟད་མེད་མནངས་བགོས་བྱས།
གསེར་དང་གཡུ་བྱུར་འབོ་ལ་འཇལ། །
ད་རུང་མ་ཟད་དུ་མ་ལྷག
སེ་མོ་དོ་དང་བིདྱཱུརྱ། །
ཨིན་ཌ་ནི་ལ་མར་གད་སོགས།
རིན་ཆེན་འགྱེད་འགྱེད་ཟད་མཐའ་མེད།
མངོན་སུམ་མིག་གིས་མ་མཐོང་བར།།
བཤད་པས་ཡིད་ཆེས་བདེན་འཛིན་དཀའ།
གསེར་བུམ་གསེར་རྔ་གསེར་སྣོད་སྡེར།
སྔོན་ཆོས་རྒྱལ་ཨ་ཤོའི་ཆོས་ཆས་ཟེར།
དེ་མཚུངས་བླ་མའི་མཁོ་ཆས་གདའ།
འཇང་པའི་ནོར་བུ་དུ་མ་ལ། །
འབྲུ་སྣ་ལྔ་ཆར་འབེབས་ནོར་བུ་འདུག
ད་རུང་ལྷ་འདྲེའི་ནོར་བུ་མང་།
གང་འདོད་གསོལ་བཏབ་འབྱུང་ངེས་འདུག
དཔའ་བའི་བུ་ལ་དཔའ་དར་སྤྲད། །
ཕོ་ཆས་ཁྲབ་རྨོག་འཁོར་གསུམ་གདའ།
，
+'
，



གྱོན་ཆས་དར་དང་གོས་ཆེན་གདའ།།
མིང་ཐོགས་མིང་མེད་རྒྱན་ཆའི་རིགས།
མཚོ་གླང་བྱང་གཡག་ཀླུ་ལུག་དང་།
ཟི་མའི་རྟ་ཡི་རིགས་རྒྱུད་བཅས། །
རྐང་བཞི་ཕྱུགས་ནོར་ཚད་ལས་འདས།
མ་འོངས་འགྲོ་ལ་བཞག་པའི་ཆེད། །
ཕུ་ནུ་སྡེ་དཔུང་ཡོངས་ལ་འགྱེད།
བདུད་ཡུལ་བསྟན་དགོན་མ་བཞེངས་ན།
སྡིག་བསགས་རྣམ་སྨིན་ལྕི་རོགས་རེད།
དེ་ཕྱིར་བསྟན་རྩ་ནོམ་པར་བཞག
ཡུལ་ཁམས་ཆོས་ཀྱི་བསྟན་པ་བཙུགས།
ཨར་ཇག་ཡུལ་ས་སྟོང་ལ་བསྒྱུར། །
རི་ཀླུང་ཉམས་པ་ཁྲུས་ཀྱི་སྦྱངས།།
མ་འོང་འགྲོ་ཕན་གཏེར་གྱི་བཀའ། །
ཕྱིས་སུ་སྦས་གནས་ཕྱེ་ཡང་སྲིད།
སྡེ་འབངས་ས་སྡོད་གནས་ནག་ཤོད་འབྲེལ།
འདུན་གྲོས་རྟའུ་དཔོན་སྡེས་བྱས།
བྱེས་སོང་ལོ་རྒྱུས་དེ་ལྟར་ལགས།།
ངེད་ཚོ་དཔའ་རྟུལ་ཕུ་ནུའི་དཔུང་།
རང་དོན་ནོར་རྗེས་མ་འབྲངས་ཏེ།
སྐྱེས་པའི་མི་བསད་རྒྱུ་ནོར་འཕྲོག
དུས་གཅིག་གླིང་ཡུལ་ཕྱུག་ལ་འགྱུར།
དུས་རྒྱུན་དཀོན་མཆོག་མ་མཆོད་ན།
565་



ནོར་ལ་རྟག་མེད་བ་མོ་འདྲ།
ཚེ་ལ་ངེས་མེད་མར་མེ་འདྲ། །
མི་རྟག་འགྱུར་བའི་ཆོས་ཉིད་དེ།
ལུང་དང་མཐོང་ཆོད་མངོན་སུམ་བྱུང༌།
དེ་ཕྱིར་རྟེན་གྱི་རྟག་པ་དེ།།
དམ་པའི་ཆོས་ལ་ངེད་ཤེས་རྙེད།
ཚང་མས་དཀོན་ཅོག་བློ་གཏད་གྱིས།
ངས་ཀྱང་དམ་ཆོས་བློ་གཏད་བྱས།
ཨབ་གཟན་གསེར་གྱི་ཁྲི་འཕང་མནན། ་
ཕྱི་སྣང་ངོའི་ཆ་ལ་སྒྱུ་འཕྲུལ་གར།
ལྷ་ལུང་འགྲོ་དོན་མ་གཏོགས་པ།
རང་དོན་ཤིག་ཙམ་སྲོག་བཅད་མེད།
ལས་འབྲས་བསོད་ནམས་ལོངས་སྤྱོད་འཛོམ།
དེ་ཆོས་ལ་མོས་པའི་བདེན་མཐུ་རེད།
འདིར་འཁོད་མི་དབང་ཆེ་དགུའི་བདག
ལོངས་སྤྱོད་སྙན་གྲགས་འཛོམ་ལེ་འདི། །
སྔོན་དམ་ཆོས་སྤྱད་པའི་ལས་འབྲས་རེད།
ད་ཡང་ནར་མེད་དགེ་ལ་འབད། །
ཕྱི་མ་རང་གཞན་ས་ལམ་བགྲོད། །
ཚེ་འདིའི་བྱས་བྱས་རྨི་ལམ་འདྲ།།
དགའ་སྐྱིད་མི་རྟག་དབྱར་དགུན་འགྱུར།
འཇིག་རྟེན་སྤྱི་དང་སྒོས་གླིང་དཀར།
དར་རྒུད་རིང་མིན་འབྱུང་ཡང་ཐང་།
566



སྣང་བ་མ་མཐོ་ཆོས་སྤྱོད་མཛོད།
བདུད་བླ་སློབ་སྣང་བ་མཐོ་བས་ཕུང་།
སྟོབས་འབྱོར་པ་ལྡན་ཀྱང་སྙིང་པོ་མེད། །
དེ་ཨེ་རེད་གཞིས་བྱེས་ཚང་མས་སོམས།།
དུས་དེ་རིང་སྐྱིད་འཛོམ་དཀོན་མཆོག་དྲིན།
ལྷ་དཀོན་མཆོག་བཀའ་དྲིན་མ་བརྗེད་ན།
སྡུག་ཟེར་བ་ནམ་ཡང་ཡོང་བསམ་མེད། །
དེ་ཚོ་ཨ་ཕོའི་དྲན་ཚུལ་ཡིན།
དེ་རིང་གཞིས་བྱེས་འཛོམ་ལེ་རེད།
བྱེས་འ་གྲོ་དགའ་བའི་ལག་རྟགས་སྤྲོད།
རིན་ཆེན་རྒྱུ་ནོར་ཕོངས་པ་མེད། །
གཞིས་སྡོད་སྙན་ཆེན་ཕུན་སུམ་ཚོགས།
དཔའ་རྟུལ་གྲུབ་ཆེན་སྐྱེ་བ་རེད།
ཇ་མ་མ་ཚོགས་མཁའ་འགྲོ་རེད།
རིགས་རྒྱུད་དཔའ་བོ་དཔའ་མོ་རེད།
འདོད་ཡོན་ཚོགས་ཀྱི་འཁོར་ལོ་རེད།
གླུ་དབྱངས་ངག་གི་མཆོད་པ་རེད།
སྣང་བ་སྤྲོ་བའི་འདྲི་བཤད་གླུ།
་འདིར་འཁོད་ཐུགས་ལ་དེ་ལྟར་ཞོག
ཅེས་གསུངས་པས་ཚང་མས་བྱེས་ཕེབས་ལོ་རྒྱུས་ རྟོགས་ཏེ་་་་
ལེགས་ཞུས་དང་འབྲེལ་གླུ་ལེན་ངག་བཀུག་མང་ཙམ་བྱས་ནས་ཞག་
བདུན་བར་གླིང་ཆེ་འབྲིང་ཆུང་གསུམ། སྒ་འབྲུ་རྟ་གསུམ། སྟོད་
སྨད་བར་གསུམ། ཟི་རོང་ཤོག་གསུམ། དཀར་ནག་ གསེར་་་་་
།
–་
，
་མ* |:
ས
567



• • •。
-
--
•
གསུམ་སོགས་ཀྱི་སྟོན་ཆེན་དང་འབྲེལ་གཞིས་འབབ་རིམ་བཞིན་ཕུལ།
མ་སང་འཕྲུལ་གྱི་རྒྱལ་པོས་གླིང་གི་དགོན་ཁག་སུམ་ཅུ་ལ་གོང་ནོར་དེ་
རྣམས་ཀྱི་སུམ་ཆ་གཅིག་སྤྱི་འཇོག་དང་བླ་གྲ་སྒེར་བཅས་ལ་མང་ཇ་
དང་འབྲེལ་འོབུལ་བ་མཛད། རུ་གཅིག་བོད་ཡུལ་དབུས་གཙང་
ཁམས་གསུམ་གྱི་དགོན་པ་ཆེ་ཕྲ་ཚང་མ་ལ་སྙེན་བཀུར་མང་ཇའི་དོན་
དུ་གདོང་ཨ་རྒྱས་ནམ་མཁའི་སེན་ཞལ་དང་སྨན་པ་ཀུན་དགའ་ཉི་མ་
འབྲོང་པ་ཡེ་ཤེས་དཔལ་རྒྱལ་བཅས་ལ་འཁོར་གཡོག་བཅོ་ལྔ་དང་ཁལ་
དྲེལ་བརྒྱ་ལ་རྟེན་ཆས་བཀལ་ནས་ལོ་གཅིག་རིང་གཏོང་རྒྱུའི་བཀའ་
གྲོས་ཀྱི་འགོ་བཙུགས་པ་ན་དཔའ་རྟུལ་ཐམས་ཅད་ཀྱིས་ཀྱང་གོང་ས་
རྒྱལ་པོ་ཆེན་པོའི་གསུང་དང་མཛད་སྤྱོད་ལ་ཡི་རངས་ཏེ་ཇག་ཐོབ་ཀྱི་
རྒྱུ་ནོར་ ཕལ་ཆེ་བ་བོད་ཡུལ་ཆོས་གྲ་རིས་མེད་ཡོངས་ལ་འབུལ་རྒྱུའི་
བཀའ་གྲོས་མཐུན། དེ་རྗེས་ཕ་བུ་མ་སྲུ་རྒན་གྲས་སྟོང་ཕྲག་ལྷག་
གནས་སྐོར་ལ་ཕེབས་རྒྱུའི་དགེ་བའི་ཆ་རྐྱེན་བྱུང་། གོང་ས་མཆོག་
ནས་རྒྱུ་ནོར་རུ་གཅིག་གླིང་ཡུལ་གྱི་སྤྲང་སློང་ལ་བསྩལ་ཏེ་བཀྲེས་སྐོམ་
དབུལ་བ་བསལ། ལྷ་རི་བཟང་ལ་རི་སྟོད་ལ་བྱང་གཡག་རུ་རིང་གི་
རི་འབུལ་དང་ཁྲབ་རྨོག་འཁོར་གསུམ་གྱི་རྟེན་ཐུག་བཙུགས། ལྷ་
རིའི་གཡུ་མཚོ་བཅུ་གསུམ་ལ་ཆུ་གླང་དང་ཀླུ་ལུག་ཆུ་རྟ་གསུམ་གྱིས་
གཙོས་རྨང་གཞིའི་རིགས་ལ་བརྒྱ་འབུལ། འཇིག་རྟེན་མི་ཡི་ཡོ་བྱད་
སྣེ་ཚང་དག་ཅིང་གཙང་བར་བྱས་ཏེ་མཚོ་འབུལ་དང་ལྷ་ཀླུ་སྡེ་བརྒྱད་
ངོ་སོ་བསྟོད། བར་པ་མི་ཡུལ་བདེ་དང་ལྡན། མི་ཡིས་ལྷ་མཆོད་ལྷ་
ཡིས་མི་ལ་མགོན། བར་མི་ཡུལ་དུ་དངོས་གྲུབ་མཚོ་ལྟར་འཁྱིལ་བའི་
གཞི་མ་ཕན་བདེ་དགེ་ལེགས་ཀྱི་ཆར་ཆེན་བསྙིལ་ཏོ། དེ་ནས་ཞག་
བདུན་རྫོགས་ནས་དཔའ་རྟུལ་ཐམས་ཅད་ཀྱིས་རྒྱལ་མཆོག་ལ་མཇལ་
568



ས ས
-
དར་ཕུལ་ནས་རང་རང་གི་གཞིས་མཁར་དུ་ཕེབས་སོ།
འཇིག་རྟེན་འདི་ན་འགྲན་པའི་ཟླ་མེད་པ། ཕན་དང་བདེ་
བའི་འབྱུང་གནས་ཆོས་ཀྱི་རྒྱལ། སྒབ་འདྲེ་དམ་སྲིའི་སྡེ་ཚོགས་ཐལ་
བར་བརླག འཛད་མེད་རིན་ཆེན་ སྣ་ཚོགས་གཡང་ གཏེར་ ཕབ།
མཛད་སྤྱོད་ཐོག་མར་སྐྱིད་པའི་ཉི་མ་ཤར། ཆུང་རྒྱུད་ཁས་བཙན་
ཤིན་ཏུ་དར་བའི་གཞི། དཔའ་བའི་རྒྱུད་ལ་དགྲ་ལྷ་འཁྲུངས་པའི་
གཏམ། དགོས་གལ་ཆེ་བས་ སྙན་དབང་དམ་པས་གསོན། དེ་
ནས་ གེ་ སར་རྒྱལ་པོའི་ཕུ་བོ་གདོང་འབུམ་ པའི་ ཞལ་ལུ་ དཀར་པོ་
ལྷ་ངང་ཡག་དཀར་པོའི་རྣམ་འཕྲུལ་དེ་ཉིད་རང་མཁར་ལ་ཕྱག་ཕེབས།
རྩིས་ཀྱི་སྔ་ནུབ་དགོང་མོའི་རྨི་ལམ་ལ་བུད་མེད་ཌཀྐིའི་ཆས་གོས་་་་
དཀར་པོ་མནབས་པ་ཞིག་གིས་ཁྱོད་ཀྱི་སྙིང་ལས་ཐོན་པའི་དུང་གི་
རྒྱལ་མཚན་ཞིག་མཁར་རྫོང་གི་སྟེང་དུ་འཛུགས་དགོས་པས་དེ་་་༌་་
འཛུགས་ཐབས་སུ་སྒོམ་ཆེན་གཏིང་མེད་དང་རྒྱལ་མཆོག་ལ་ཞུས་དང་
མྱུར་དུ་དོན་སྨིན་ཡོང་གསུངས། སུ་ཡིན་དྲིས་པ་ན་ང་འཕགས་པའི་
སྤྱན་ཆབ་ལས་བྱུང་བའི་སྒྲོལ་མ་དཀར་མོ་ཡིན། འཕགས་པ་ཐུགས་
རྗེ་ཆེན་པོ་ཁྱེད་ཀྱིས་སྒྲུབ་པའི་ཡི་དམ་གྱི་ལྷ་ཡིན་ནོ་ཟེར་བ་རྨིས་པའི་
མོད་ལ་ནམ་ལངས་པ་དང་མནལ་སད། ནངས་པར་སྒོམ་ཆེན་དང་
རྒྱལ་མཆོག་ལྷན་མདུན་དེ་ནུབ་རྨིས་པའི་རྨི་ལམ་ཞུས་པ་ན་སྒོམ་ཆེན་
གྱི་ཞལ་ནས་དེ་ནི་སྔོན་ལུང་བསྟན་བཞིན་དཀོན་ཅོག་གསུམ་ལ་གསོལ་
བ་བཏབ་ན་ལྷ་སྲས་བསྟེན་པའི་རྒྱལ་མཚན་ཞིག་ངེས་པར་འབྱུང་བའི་
རྟགས་སུ་གོ། ཉེ་བར་ལྷ་མཆོད་ཚོགས་འཁོར་བཤམས་ནས་ ལྷ་་་
བརྒྱུད་བསྐུལ་ན་འབྲས་བུ་སྨིན་གསུངས། རྒྱལ་མཆོག་རིན་པོ་ཆེས་
ཀྱང་སྒོམ་ཆེན་གྱིས་ཞལ་བཞེས་བཞིན་ལྷ་ཁང་དུ་མཆོད་ཚོགས་དཔག་
.:
:
;
༩
།
s,
，
:



མེད་ཕུལ། དཀར་ཆབ་གསོལ་ཞིང་ཁྱི་སྤྲང་བརྔན། གོང་མ་ལྷ་ལ་
བདེན་བདར་བྱས་ན་བར་ཆད་མེད་པར་སྨིན་པར་འགྱུར་གསུངས་
ནས་དར་ལི་མ་དཀར་པོའི་ཕྱག་བདུད་གཅིག་གནང༌། སྒོམ་ཆེན་
ནས་ཙ་ཀ་ལི་ཞིག་གནང་ནས་བླ་མ་སྒྲུབ་ཁང་དུ་བྱོན། ཞལ་དཀར་
དངུལ་ཆུ་རྫོང་དུ་ཕེབས་ནས་རྫོང་དུ་མཆོད་ཚོགས་དཔག་མེད་་་་་
བཤུམས་ཏེ་འདན་ལྷ་ཁང་རིང་མོའི་བླ་གྲ་བཅུ་གསུམ་གྱིས་བདེ་ཕག་
གི་སྒོ་ནས་ཚོགས་འབུམ་བསོགས་པར་མཛད། དགུན་ཟླ་དང་པོའི་
ཚེས་བཅུ་ཉིན་རྒྱལ་མཆོག་དང་སྒོམ་ཆེན་གཉིས་ཀྱིས་ཐུགས་བརྒྱུད་
བསྐུལ་བས་འོད་ཟེར་ཡི་གེ་བྲིས་མཚན་པ་འོད་ལྔ་ལྡན་ཞིག་རྒྱལ་་་
དབང་པདྨའི་ཐུགས་ཀར་ཕོག གུ་རུའི་ཐུགས་ནས་འོད་ཟེར་སྣ་ལྔ་
ཕྱོགས་བཅུའི་ཞིང་གི་རྒྱལ་བ་རྣམས་ལ་ཕོག་ནས་བྱིན་རླབས་འོད་ཟེར་
གྱི་རྣམ་པ་ཚུར་འདུས་ནས་སྨད་འབྱུང་གནས་ལ་ཐིམ། ཡང་གུ་རུའི་
ཐུགས་ནས་འོད་ལྔ་འཕྲོས་ནས་ཆོས་འཕེན་འབའ་རམ་པ་རིག་འཛིན་
གྱི་གྲལ་ལ་བཞུགས། དེ་ཉིད་ཡི་གེ་ཨ དཀར་པོའི་རྣམ་པར་བྱོན་
པས་རིག་འཛིན་བླ་མ་རྣམས་ཀྱིས་ཤིས་བརྗོད་དང་རབ་གནས་འཐོར།
དཔའ་བོ་དཔའ་མོ་དགྲ་ལྷ་ཝེར་མས་བགེགས་བསྐྲད་དེ་མི་ཡུལ་དངུལ་
ཆུ་ཁྲོ་རྫོང་དུ་རག་བཟའི་ལྷུམས་སུ་བཞུགས། ཟླ་བ་བཞི་ནས་སྲས་
ཡོད་པར་ཤེས་ཏེ་ཡར་དགོན་ཁག་ལ་རྒྱལ་བཀའ་དག་ཚར་དང་རྒྱུད་
སྡེའི་ཚོགས་བསྐང་འབུམ་ཐེར་རེ་བསགས། མར་ སྤྲང་སློང་ལ་་་་
དཀོར་མཛོད་བཅུ་གསུམ་སྦྱིན་པ་བཏང༌། ཚེ་སྙིང་གསེར་ཟམ་སྟོང་
དང་རྩ་བརྒྱད་བཙུགས་པ་དང་། ས་ཚ་ མཚོན་ ལྡན་འབུམ་ཐེར་་
བསྒྲུབས་ནས་སླར་སྒོམ་ཆེན་དང་རྒྱལ་མཆོག་ལ་ཚེ་སྒྲུབ་དང་བརྟག་པ་
ཞུས་པས་སྤྱིར་བཟང་བ་དང་འཁྲུངས་ཡུལ་དགྲ་བླའི་རི་དམར་གནས་
570



，
་
་་
ཕུག་ལ་བབས་ཏེ་རག་བཟའི་སྐྱོ་གྲོགས་བློ་ཐུབ་ནེ་ཆུང་ལུ་གུ་ཚར་ཡག་
དང༌། ཀུན་དགའ་གཡུ་ཡི་མཚོ་སྐྱིད། འབྲུ་བཟའ་ ཤེས་རབ་
དབང་མོ། སྤྱི་དཔོན་བུ་མོ་གཡུ་སྒྲོན། ཚ་ཞང་བུ་མོ་མཛེས་སྒྲོན་
བཅས་དབེན་རིར་ཟླ་གཅིག་རིང་བཞུགས་སྐབས་ ཤིང་ཕོ་འབྲུག་གི་
དབྱར་ཟླ་ཐ་མའི་ཚེས་ཉེར་དགུ་ནས་ལུས་གཟུགས་ཅུང་མི་བདེ་བས་
སྨན་དང་བྱིན་རླབས་རིམ་བསྟེན་བྱས་ པས་ སྟོན་ ཟླ་ དང་པོའི་ཚེས་
གསུམ་ཉིན་ཉི་ཤར་ལ་སྐུ་འཁྲུངས་པ་དང་མེ་ཏེག་གི་ཆར་བབ། དེ་
ནས་སྒྲོན་མ་སྔོན་མོའི་སྐུ་སྐྱེ་ནེའུ་ཆུང་ལུ་གུ་ཚར་ཡག་དེས་དར་དཀར་
གྱི་ལྕིབས་ནས་སྨོན་ལམ་གྱི་གླུ་འདི་བླངས་སོ།
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད། །
ཐ་ལ་ལ་མོ་ལ་ལ་རེད།
གླུ་ཨ་ལ་དཀོན་མཆོག་འབོད་གླུ་རེད།
ཐ་ལ་སྣང་བ་སྐྱིད་གླུ་རེད།
ཤར་གཡུ་ལོ་བཀོད་པའི་ཞིང་ཁམས་ནས།
དུང་ལོ་འབར་བའི་ཁྲི་སྟེང་ནས། །
རྗེ་བཙུན་སྒྲོན་མ་དཀར་སྔོན་མཁྱེན།
བུ་གདོང་རིགས་ལྷ་ཡི་སྲས་པོ་འདི།
ཤར་གླིང་དཀར་རྒྱན་ལ་འཁྲུངས་ལེ་རེད།
མཐོང་ཚད་ཟིལ་གྱིས་གནོན་པར་ཤོག
དེ་རིང་གནམ་སྐར་དུས་ཚོད་ལེགས།
བཟང་པོ་བརྒྱུད་འཛོམ་ཉི་མ་ཤར།
དར་གྱི་གོས་དཀར་དྲི་མེད་འདི།
571
，
，
རྩ



ལྷ་ཚངས་པའི་དར་གོས་ནང་ནས་བྱུང་།
གེ་སར་རྒྱལ་པོས་གནང་ལེ་རེད།
དེ་རིང་བུ་ལ་བཀོན་རྒྱུ་ཡིན། །
ཚངས་པ་ལྷ་ཡི་སྟོབས་རྩལ་དེ། །
དེང་ནས་བུ་ལ་འཇོམ་པར་ཤོག
གེ་སར་དམག་གི་རྒྱལ་པོ་ཡིས།
འཛམ་གླིང་དབང་དུ་བསྒྱུར་བའི་དུས།
གཅིག་ཆོག་དོན་སྒོ་འཐུས་པར་ཤོག
ཨ་མ་དྲིན་ཆེན་མཁའ་འགྲོ་མ།
དག་བྱེད་ལྷ་ཡི་ཁྲུས་ཆབ་མཛོད། །
སྐུ་ལ་ཉེས་པས་མི་སྒྲིབ་ཤོག
གསུང་ལ་འགག་པ་མེད་པར་ཤོག།
ཐུགས་རིག་མཁྱེན་བརྒྱ་བཀྲ་བར་ཤོག
སྤྱི་དཔོན་གླིང་གི་རྟེན་ཕུར་ཡིན།
སྲས་མོ་ལྷ་མོ་སྒྲོན་མ་ཁྱེད། །
ལྟེ་བ་གཅོད་པའི་ཆས་གྲབས་གྱིས། །
ཉོན་མོངས་མི་དགེའི་འཁྲུལ་ཐག་ཆོད།
ལྷ་ལུས་རྡོ་རྗེའི་སྐུ་འགྲུབ་ཤོག།
ངས་མགུལ་ག་རིན་ཆེན་པ་ཏྲ་ནས།
གྲུབ་པའི་རྒྱལ་མོའི་ཚེ་ཆུ་ལ།
བླ་མ་སུམ་ཅུས་ཁ་གསབ་མཛད།
ཤེལ་བྲག་གཏེར་སྒོ་ཕྱེ་བའི་དུས།
གུ་རུ་པདྨའི་ཚེ་ཆུ་དང་།
དུ72



ནད་བརྒྱ་འཇོམས་པའི་སྨན་མཆོག་བསྲེས།
འདྲེན་པ་ལྷ་བུ་ཁྱེད་ལ་འདྲེན།
མགོ་རྨོག་དཀར་ནང་ནས་དབུ་ལོ་དཀར།
ལུས་ཁྲབ་དཀར་ནང་ནས་དགྲ་བཞི་ཐུལ།
སྐེད་འཁོར་གསུམ་བསྐོར་ནས་འཛམ་གླིང་སྐྱོངས།
ཆོས་སྐྱོང་བའི་རྒྱལ་པོ་སྙན་གྲགས་ཅན། །
སྟོབས་འཇིག་རྟེན་ཁམས་ལ་གྲགས་པར་ཤོག
གེ་སར་རྒྱལ་པོའི་གཏེར་ཟོག་ལས། །
ཀླུ་གཡང་ལྷ་འབྲི་ག་མ་དང་།
ཤར་རྨ་རྒྱལ་སེང་གེའི་འོ་མ་ལ།
མ་མཁའ་འགྲོའི་སྟོབས་བཅུད་རིལ་བུ་བཅས།
མཆེད་སྲས་མོ་གསུམ་གྱི་རེ་རེ་དྲོངས།
ཞལ་ལ་འདྲེན་ཞིང་སྨོན་ལམ་ཞུས། །
དམ་ཚིག་དག་པ་མཁའ་འགྲོ་མའི།།
བཀྲ་ཤིས་སྨོན་ལམ་འགྲུབ་ངེས་ཡིན།
ལྷའི་བདུད་རྩི་རོ་མཆོག་བརྒྱུད་ལྡན་གྱི།
ཟས་ཕུན་སུམ་ཚོགས་ལ་སྤྱོད་པར་ཤོག
མདའ་དར་སྣ་ལྔ་ཕྱག་ལ་འབུལ།
མདའ་འདི་ལ་ཅི་འཛོམ་འཛོམ་པར་ཤོག
ཡབ་ཁུ་བོའི་གདན་ས་ཟིན་པར་ཤོག
མ་ཡུམ་གྱི་དྲིན་ལན་སྐྱོང་བར་ཤོག
བཀྲག་དང་གཟི་མདངས་སྙན་གྲགས་གསུམ།
ཉི་མས་གར་ཁྱབ་ཁྱབ་པར་ཤོག
，
573



བརླིང་ཆེ་བ་རི་རྒྱལ་ལྟ་བུ་ཤོག
ཟབ་ཆེ་བ་རོལ་མཚོ་ལྟ་བུ་ཤོག
རྔམ་ཆེ་བ་ལྷ་དབང་ལྟ་བུ་ཤོག
ཕྱུག་ལ་ཀླུ་དབང་ལྟ་བུ་ཤོག
རྣམ་ཐོས་སྲས་ཀྱི་ལོངས་སྤྱོད་ཤོག
གུ་རུ་པདྨའི་རྒྱལ་ཚབ་དེས།
ཁམས་གསུམ་ཆོས་ལ་འཁོད་པར་ཤོག
སྨུག་པོ་གདོང་གི་གདུང་རྒྱུད་དེ།
ལྷ་རྒྱུད་ཆོས་རྒྱུད་མི་ཆད་ཅིང༌།
གླིང་ཚོ་དྲུག་ཆགས་པའི་རྟེན་ཕུར་ཤོག
ང་ཨ་ཆུང་ལྷ་མོ་ནེའུ་ཆུང་མཚོ།
སྐྱེ་བ་སྨན་དེ་སྐྱེ་ལུས་མཐོ། །
ཤར་སྒྲོལ་མ་སྔོན་མོའི་སྐྱེ་བ་ཡིན།
ཆུང་རྒྱུད་གསེར་གྱི་སྒྲོམ་བུ་ལ།།
དམ་ཚིག་ཆགས་ཉམས་མ་སོང་ཡོད།
སྨོན་ལམ་ཅི་བཏབ་བགྲུབ་པར་ཤོག
གྲོགས་མཆེད་དམ་གཙང་མཁའ་འགྲོ་མའི།
བཀྲ་ཤིས་བདེན་ཚིག་འགྲུབ་པར་ཤོག
ཅེས་བཀྲ་ཤིས་བདེན་ཚིག་བརྗོད་བཞིན་པར་ ཐོག་མར་མས་
ཁྲུས་ཆབ་གསོལ། གཡུ་སྒྲོན་གྱིས་ལྟེ་བ་བཅད། ནེའུ་ཆུང་ནས་
ཡོངས་འདུས་ཀྱི་ཚེ་ཆུ་དང་ནད་བརྒྱ་འཇོམས་པའི་སྨན་རིལ་བཅས་
དྲངས། ཀླུ་གཡང་གྲྭ་མའི་འོ་མ་དང་ སེང་གེའི་འོ་མ། མཁའ་
འགྲོའི་སྟོབས་བཅུད་ཀྱི་རིལ་བུ་གསུམ་བཅས་མཛེས་སྒྲོན་དང་ཀུན་
574



|
དགའ་གཡུ་མཚོ། འབྲུ་བཟའ་ཤེ་རབ་སོགས་ཀྱིས་སྲས་ལ་དྲོངས་
ནས་གླུ་ལེན་ངག་བཀུག་མ་བྱུང་རུང་བཀྲ་ཤིས་པའི་སྐྱབས་འགྲོ་སྨོན་
ལམ་འུར་དིར་དིར་ཕུལ་བ་ན་གྲོགས་མཆེད་རྣམས་བདེ་ཆེན་ཡེ་ཤེས་
ཀྱི་མཁའ་འགྲོ་མ་ དམ་ཚིག་རྣམ་པར་དག་པའི་མཐུས་ བདེན་ཚིག་
ཐམས་ ཅད་ གྲུབ་ སྟེ་ དབང་ ཐང་ ཆེ་བ། ལོངས་སྤྱོད་འཛོམས་ པ།
ནད་མེད། བཀྲ་ཤིས་ཤིང་ཚེ་རིང་བ་བཅས་བྱུང་། དགྲ་ལྷ་ཝེར་མ་
རྣམས་ཀྱིས་འཇའ་སྤྲིན་བསྡུས། མེ་ཏོག་གི་ཆར་དང་འབྲུ་དཀར་གྱི་
རབ་གནས་འཐོར་ནས་བགེགས་མེད་ཅིང་། ཆུང་རྒྱུད་དར་ཞིང་
ཁས་བཙན་པའི་རྟེན་འབྲེལ་མཛད། ལྷ་སྲས་དགྲ་ ལྷ་རྩེ་རྒྱལ་སྐུ་
འཁྲུངས་ནས་ཞག་བདུན་གསུམ་བར་མོ་སྨན་ཐམས་ཅད་ཀྱིས་ཚོགས་
དང་མཆོད་པ་ཕུལ་ཞིང་དགའ་སྤྲོའི་ངང་བཞུགས། དེ་ནས་གདོང་
འབུམ་པའི་ཞལ་ལུ་རྟ་པ་སྐུ་འཁོར་དགུ་དང་བཅས་སྒྲུབ་ཕུག་དབེན་
རི་གོང་མ་རུ་སྒོམ་ཆེན་གཏིང་མེད་བདུན་ལྷ་སྲས་ཁྱེར་ཏེ་ཁྲུས་དང་ཚེ་
དབང་ཞུས་པ་ན་དམ་སེལ་གྱི་ཁྲུས་དང་སྒྲོལ་དཀར་ཡིད་བཞིན་འཁོར་
ལོའི་ཚེ་དབང་གནང་སྟེ། སྔོན་གྱི་ལུང་ལྟར་སྨུག་པོ་གདོང་གི་རྒྱུད་
པ་ ཚོ་ དྲུག་ གླིང་ གི་ རྒྱལ་ པོ། གེ་ སར་ རྒྱལ་ པོའི་ དཔུང་ རོགས།
བྱམས་པ་གཉེན་གྱི་འཁྲི་ཤིང་། གླིང་མི་འཐོར་བརྟན་པའི་གཞུང་
ཤིང་། འཛམ་གླིང་དུ་གྲགས་པའི་ལྷ་སྲས་དགྲ་བླ་ངང་གིས་འདུ་བ།
ཝེར་མ་རྣམས་ཀྱི་དང་རྩེ། དཔའ་རྟགས་གཡུལ་ལས་ རྒྱལ་བའི་་་
དཔའ་བོ་འདི་ལ་ལྷ་སྲས་དགྲ་ལྷ་རྩེ་རྒྱལ་ཞེས་མཚན་ཐོགས་གསུངས་
ནས་དར་མདུད་དང་གོང་མ་རྣམས་ཀྱི་སྲུང་བྱིན་སོགས་གནང་བ་དང་
འབྲེལ་བླ་མ་རྣམས་ཀྱིས་དངོས་པོའི་ཚན་གྲངས་མང་པོ་དང་ཚེ་དབང་
སྲུང་བྱིན་ཕུལ་ནས་ཕྱིར་ཕེབས་ཤིང་སྐུ་མཁར་སེང་འབྲུག་སྟག་རྩེ་རྫོང་
575
རྒྱུ，
༈
་



དུ་མུ་པ་གནམ་གྱི་རྒྱལ་པོའི་ལྷ་སྲས་དགྲ་ལྷ་འཁྲུངས་པའི་དགའ་སྟོན་
ཟས་ནོར་ཚད་མེད་འཛོམ་པར་བྱས་ནས་ཕུ་མདའ་བར་གསུམ་འདུ་
བའི་བརྡས་བསྐུལ་ཏེ་མིང་ལྡན་ ཐམས་བཅད་གཅིག་གཐུད་གཉིས་
འཛོམ་གྱིས་ལྷ་མཁར་དུ་འཛོམས་ཤིང་གོང་ས་རྒྱལ་མཆོག་ལ་མཇལ་
དར་ ཕུལ་ ནས་ གདན་ ལ་ ཇ་ ཆང་ ལ་ ལོངས་ སྤྱད་ ནས་ བཞུགས།
གདོང་འབུམ་པའི་ཞལ་ལུ་ཡབ་སྲས་ཁྲིར་ཕེབས་པ་དང་ལྷན་གདོང་གི་
ཨ་ཁུ་སྤྱི་དཔོན་རྒྱལ་པོ་དེས་ཆེ་བ་བསྟོད་པའི་ཚན་གྲངས་མདུན་དུ་
བཀྲམ། ལྷ་སྲས་ལ་ཚེ་གཡང་མར་གྱི་སྲུང་ཚོམ་བཀོད་ནས་རྟེན་
འབྲེལ་ཤིས་བརྗོད་ཀྱི་གླུ་འདི་ལ་བ་རིང་མོ་ལ་དྲངས་ནས་གསུངས་སོ།
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ནམ་མཁའ་མཐོ་བའི་གླུ།
ཐ་ལ་ས་གཞི་བརྟན་པའི་གླུ།
ཆེ་བརླུང་འཛོམ་པའི་གླུ་ཞིག་ལེན།
ཆོས་སྐུ་ལོངས་སྐུ་སྤྲུལ་སྐུ་གསུམ།
སྐུ་གསུམ་ལྷ་ལ་གསོལ་བ་འདེབས།་
སེམས་སྟོང་ཉིད་ངོ་བོ་ཟིན་པར་ཤོག
ཤར་གླིང་དཀར་ཡུལ་གྱི་ལྷ་སྲུང་མཁྱེན།
གླུ་ལེན་པའི་བདེན་ཚིག་འགྲུབ་པར་ཤོག
ས་འདི་ས་ངོ་ལོས་མཁྱེན་ཏེ།
རྨ་ཁོག་སེང་གེ་འགྱིང་ལུང་ན།
སེང་དཀར་མོ་གཡུ་རལ་རྒྱས་འདྲའི་མཁར། །
མིང་སྨྲས་ན་སེང་འབྲུག་སྟག་རྩེ་ཟེར།
རྗེ་སེང་ཆེན་རྒྱལ་པོའི་སྐུ་མཁར་རེད།
576



ཕུ་ནུ་དཔའ་རྟུལ་འཛོམ་ས་རེད།
སྐྱིད་ལྷ་མཁར་ལྷ་ཡི་ཕོ་བྲང་རེད།
འདུ་ར་སྐྱིད་པའི་ཉི་ར་རེད།
ང་འདྲ་ང་ངོ་ལོས་མཁྱེན་ཏེ།
གདོང་གི་སྤྱི་དཔོན་རྒྱལ་པོ་ཟེར། །
མི་རབས་གསུམ་གྱི་མི་རྒན་ཡིན།
ཤར་གླིང་དཀར་ཕུ་ནུའི་ཕ་ཁུ་ཡིན།
ཕ་ཁུ་གཡང་རྒན་འཁོར་ས་ཡིན།
ལྷ་རབས་གསུམ་གྱི་ལྷ་རྒན་ཡིན།
ཆོས་ཡིག་དྲུག་བསྒྲུངས་པས་དུང་སོ་འཁྲུངས།
སེམས་སྟོང་ཉིད་བསྒོམས་པས་ཆོས་སྐུ་རྟོགས།
དོན་རང་དོན་སྤངས་ནས་སྤྱི་དོན་བསྒྲུབས།
ང་སྤྱི་དཔོན་ཟེར་བ་དེ་དོན་རེད། །
ལག་ལ་གཡང་ཆེན་འཁོར་མི་ཡིན།
ཁ་ལབ་ཚད་བདེན་ཚིག་འགྲུབ་ལེ་ཡིན།
ཚེ་དང་ལོངས་སྤྱོད་དམ་ཆོས་གསུམ།
སྤྱི་དཔོན་རིང་ལ་འཛོམ་ལེ་ཡིན། །
འབུམ་པའི་ཞལ་ལུ་དཀར་པོ་ལ།
ལྷ་སྲས་དབང་ཐང་ཅན་ཞིག་འཁྲུངས། ་
རྩ་གསུམ་ལྷ་ཡིས་བསྐོས་ལེ་རེད།
དགྲ་བླ་ཝེར་མའི་མཐུན་རྐྱེན་རེད།
གླིང་ཆུང་རྒྱུད་སྡེ་ཕའི་མིག་འབྲས་རེད།
གླིང་གེ་སར་རྒྱལ་པོའི་དཔུང་རོགས་རེད།
577



སྤྱིར་འཛམ་གླིང་ཁེབས་པའི་དཔོན་པོ་རེད།
སྡང་བ་དགྲ་ཡི་གཉའ་གནོན་རེད། །
བྱམས་པ་གཉེན་གྱི་སྐྱབས་གནས་རེད། །
དེ་རིང་ཕུ་ནུའི་གྲལ་དར་རྒྱས།
འཁྲུལ་གྱི་རྒྱལ་པོ་གོང་ན་བཞུགས།
ཕ་དང་ཁུ་བོ་གདན་གྲལ་འཛོམ།
མ་སྲུ་མོ་སྨན་བཞེས་ཆང་འདྲེན།
སྐྱིད་པའི་ཡར་གྱི་ཉི་མ་ལ།
མཚན་བཟང་ལྡན་པའི་ལྷ་སྲས་ལ།
ཡ་མཚན་ཆེ་བ་བཤད་མ་དགོས། །
དབུ་ལ་ཚེ་གཡང་མར་གྱིས་བརྒྱན།
ཚེ་རིང་དབུ་འཕང་མཐོ་བར་ཤོག
ཞལ་ལ་ཚེ་ཆང་འོ་མ་འདྲེན།
ཕུན་ཚོགས་ལྷ་ཡི་ཟས་ལ་སྤྱོད།
མི་ཚེ་སྐྱིད་ལ་འཁོད་པར་ཤོག
མདུན་དུ་སྟག་གཟིག་ཚན་པ་འབུལ།
མཐའ་ནོར་དབང་དུ་འདུ་བར་ཤོག
འཁོར་ལོ་དུང་དཀར་རོལ་ཆ་འབུལ།
ཆོས་སྲིད་གཉིས་ལྡན་སྟོབས་འབྱོར་ལྡན།
གྲགས་པས་འཇིག་རྟེན་ཁྱབ་པར་ཤོག་
དར་སྣ་ལྔ་ཡི་གོས་བཟང་འབུལ།
འབྱུང་བའི་ཁམས་ལ་དབང་བསྒྱུར་ཞིང༌།
གཡོ་མེད་རྡོ་རྗེའི་སྐུ་འགྲུབ་ཤོག
'578



ང་ཨ་ཁུའི་བསམ་པ་འགྲུབ་ལེ་ཡིན།
རྒས་པ་རྣམས་ཀྱི་མཐའ་སྐྱོང་ཤོག
གཞོན་པ་རྣམས་ཀྱི་ལུས་རྟེན་ཤོག་
རྒྱ་གར་ཆོས་གཡང་འཁོར་རྟེན་ཤོག
རྒྱ་ནག་ཁྲིམས་གཡང་ལོན་པར་ཤོག
བོད་སྐུ་རྒྱལ་མགོན་པོའི་སྐུ་རྟེན་ཤོག
སེམས་ཅན་ཡོངས་ཀྱི་དཔལ་མགོན་ཤོག
མདོ་སྔགས་བསྟན་པའི་སྦྱིན་བདག་ཤོག
སྐད་མི་གཅིག་འཁོར་དུ་འདུ་བར་ཤོག
གོས་མི་གཅིག་ཡོངས་ཀྱི་གཙུག་རྒྱན་ཤོག
ལྷ་ཞལ་དུང་བས་དཀར་བ་ཤོག
སྐུ་སྲོག་ལྕགས་ལས་སྲ་བ་ཤོག
མི་རྒྱུད་ཆུ་ལས་རིང་བ་ཤོག།
མི་འཕེལ་འབྲུ་བས་སྣུམ་པར་ཤོག
སྲི་བགེགས་གདོན་གྱིས་མི་ཚུགས་ཤོག
གླིང་འདུས་སྡེ་མཐའ་ནས་སྐྱོང་བར་ཤོག །
བཟང་པོའི་ཡོན་ཏན་བརྒྱ་ལྡན་དེ།
བུ་ལྷ་སྲས་ཁྱེད་ལ་འཛོམ་པར་ཤོག
ངན་པ་ཉེས་སྐྱོན་གང་མཆིས་པ། །
ཐམས་ཅད་རྡོག་ཞབས་ནོན་པར་ཤོག
གེ་སརའཕྲུལ་གྱི་རྒྱལ་པོ་ཡིན།།
རྒྱལ་ཚབ་སྲིད་སྡེ་སྐྱོང་བར་ཤོག་
བཟང་པོའི་སྨོན་ལམ་ཅི་བཏབ་པ།
re
!
-
.
.
579



..….
……
.
རྩ་གསུམ་བདེན་པས་འགྲུབ་པར་ཤོག
རྒྱལ་པོས་མཐུན་འགྱུར་ཤིས་པ་མཛོད།
ང་སྤྱི་དཔོན་སྙིང་ནས་སྤྲོ་བའི་ལྷ།
འཁྲུལ་པ་བྱུང་ན་མཐོལ་ལོ་བཤགས།
ངག་འཁྱལ་བ་བྱུང་ན་བཟོད་པར་གསོལ།
ལས་བདེན་སྟོབས་སྨོན་ལམ་འགྲུབ་པར་ཤོག
ཅེས་གླུ་དེ་ལྟར་གསུངས་ཤིང་གདན་ལ་འཁོད་པ་དང་
གླིང་སྐྱེས་མཆོག་ཡིད་བཞིན་ནོར་བུ་ཉིད་ཀྱིས་རྟེན་འབུལ་བསྩལ་བ་
རྣམས་ནང་བློན་ཚོས་བསྒྲིགས་ཏེ་སྨོན་ལམ་གྱི་བདེན་ཚིག་མགུལ་གླུ་
འདི་བཞེངས་སོ། །
ཨོཾ་མ་ཎི་པདྨེ་ཧཱུཾ།
གླུ་ཨ་ལ་ཐ་ལ་ཐ་ལ་རེད།
ཐ་ལ་ལ་མོ་ལ་ལ་རེད། །
ལ་ལ་ངག་གི་འགུག་ལུགས་རེད། །
གནས་ཟངས་མདོག་དཔལ་རིའི་ཕོ་བྲང་ནས།
པད་འབྱུང་རིག་འཛིན་རྒྱ་མཚོ་ལ།
གསོལ་བ་འདེབས་སོ་ཐུགས་རྗེས་གཟིགས།
གླུ་ལེན་སྨོན་ལམ་འགྲུབ་པར་ཤོག
ཚངས་པ་ལྷ་དང་གེར་མཛོ་གཉན།
གཙུག་ན་རྨ་རྒྱལ་བཀའ་འཁོར་འབུམ།
དེ་རིང་རྒྱལ་པོའི་གྲོགས་ལ་བྱོན། ，
མཐུན་སྦྱོར་བདེན་ཚིག་འགྲུབ་པར་ཤོག
ས་འདི་རྒྱལ་བློན་འཛོམ་མཁར་རེད། །
580 .



ང་
ཆོས་སྲིད་གཉིས་ལྡན་ཕོ་བྲང་རེད། ་
ང་འདྲ་ང་ངོ་མ་ཤེས་ན།།
མངལ་གྲིབ་ཉོན་མོངས་མ་གོས་དུས།
ལྷ་ལུས་མི་ལ་མ་བསྒྱུར་གོང་། །
རིགས་གསུམ་མགོན་པོའི་སྤྲུལ་པ་ཡིན།
སངས་རྒྱས་ཐམས་ཅད་འདུས་སྐུ་ཡིན།
ཨོ་རྒྱན་པདྨའི་རྒྱལ་ཚབ་ཡིན། །
བར་མ་མི་ལུས་བླངས་པའི་དུས།
སེང་བློན་རྒྱལ་པོའི་བུ་སྐལ་ཡིན།
ཆུང་རྒྱུད་འདུ་བའི་སྲོག་ཤིང་ཡིན།
ཡར་དར་གླིང་གི་རྒྱལ་པོ་ཡིན།
ཕུ་བོ་རྒྱ་ཚ་ཞལ་དཀར་ཡིན།
རྩ་གསུམ་ལྷ་ལ་ཚོགས་མཆོད་ཕུལ།
རྒྱལ་བའི་གསུང་རབ་ཟབ་མོ་བཀླག
མར་གྱི་སྤྲང་སློང་སྦྱིན་པས་བརྔན།
བླ་མ་རྣམས་ལ་མཐུན་སྦྱོར་ཞུས།
བུ་འདོད་བསྒྲུབས་པ་གྲུབ་ལེ་དེ།།
དཀོན་མཆོག་རྩ་གསུམ་ཐུགས་སྲས་རེད།
ཚོས་འཕེན་ནག་པོའི་ངོ་བོ་རེད། །
ཆུང་རྒྱུད་དབུ་འཕང་ཨ་སྔོན་དགུང༌།
དར་རྒྱས་ཁེབས་པའི་ཉི་ཟླ་ཤར། །
བསམ་དོན་ལྷུན་གྱིས་གྲུབ་ལེ་རེད།
སེང་མ་རྩལ་ཆེ་ན་བུ་རྩལ་ཆེ།
581
*
*ཉྩ་



འབྲོང་རུ་ཐུར་རྔམ་ན་ཡང་རྒྱུད་རྔམ།
སྟག་འཛོམ་ལྡན་བུ་རྒྱུད་ཐིག་ལེ་བཀྲ།
གླིང་སྨུག་པོ་གདོང་ལ་དཔའ་རྒོད་འཁྲུངས།
སྲིད་རང་དབང་བསྒྱུར་བ་ལག་པའི་མཐིལ།
དར་མི་གཅིག་དར་སྣ་དགུ་པོ་ལ།
ཚེ་མདུད་རྡོ་རྗེའི་བསྣོལ་མ་མདུད། །
འགྱུར་མེད་ལེབ་རྒྱན་དར་ཆིངས་དགུ།
ཁྲ་ཚུབ་སེ་མགུལ་གྱི་སྲུང་བར་འདོགས།
ལི་སེར་སངས་རྒྱས་ཐུབ་སྐུ་དང༌།
བྱིན་ལྡན་རྗེ་བཙུན་སྒྲོལ་མའི་སྐུ།
གསེར་ས་ལེ་སྦྲམ་གྱི་ཚེ་དཔག་སྐུ། །
གསུང་ཆོས་གསེར་བྲིས་སྐལ་བཟང་པོད།
བཀྲ་ཤིས་ལྷ་བབས་མཆོད་རྟེན་བཅས།
དེ་རིང་ལྷ་སྲས་བརྟན་བཞུགས་ཡིན།
སྟོབས་འབྱོར་ལྷ་ཡི་རྒྱལ་སྲིད་འདི། །
དུས་ལང་ཚོ་དར་ཚེ་རིམ་བདག་མཛོད།
དེ་རིང་སྨོན་ལམ་བཀྲ་ཤིས་གླུ།
དགྲ་ལྷའི་གཉན་སྟག་དམར་པོ་ཡིས།
བུ་གེ་སར་ང་ལ་འགོ་བ་བཞིན། །
བགེགས་རིགས་གདོན་གྱིས་མི་འཚེ་བར།
རྩེ་རྒྱལ་འདི་ལ་སྲུང་བར་མཛོད། །
ཕུ་བོ་དུང་སྐྱོང་དཀར་པོ་དང༌། །
ནུ་བོ་ཀླུ་སྦྲུལ་འོད་ཆུང་དང་།
582



སྲིང་ལྕམ་ཐི་ལེ་འོད་འཕྲོ་མ། ་་་ པ
ཨ་ནེ་རྒོད་ལྕམ་དཀར་མོ་སོགས། དེ་
དགྲ་ལྷ་ཝེར་མའི་ཚོགས་བཅས་ཀྱིས། །
བུ་རྩེ་རྒྱལ་འདི་ལ་སྲུང་བར་མཛོད།
བགེགས་གདོན་འབྱུང་པོའི་འཚེ་བ་སོལ།
གདོན་ཆེན་འཕྲོག་ཏུ་མ་འཇུག་ཅིག
གདོན་ཆུང་བརྐུ་རུ་མ་འཇུག་ཅིག
བན་བུན་བྱད་དབང་མ་གཏོང་ཞིག་
ལྷ་དང་བླ་མས་བྱིན་རླབས་མཛོད། ་་
འཆི་མེད་ཚེ་ལ་མངའ་བརྙེས་ཤོག
ཡི་དམ་རྟ་ཕག་འབྲལ་མེད་སྐྱོངས།
མཆོག་མཐུན་དངོས་གྲུབ་འགྲུབ་པར་ཤོག
དམ་ཅན་ཆོས་སྐྱོང་འབྲལ་མེད་འགྲོགས།
བུ་སྟོབས་རྩལ་ཁས་དབང་བཙན་པར་ཤོག
ནོར་ལྷ་གཏེར་བདག་རྣམས་ཀྱིས་སྐྱོངས།
ལོངས་སྤྱོད་མཚོ་ལྟར་འཁྱིལ་བར་ཤོག
དགྲ་ལྷ་ངང་གིས་འདུ་བར་ཤོག །
སྟོང་གསུམ་དབང་དུ་བསྒྱུར་བར་ཤོག
ཝེར་མ་ཤུགས་ཀྱིས་འཁོར་བར་ཤོག
འཇིག་རྟེན་ཡོངས་ཁམས་ཟིལ་གྱིས་གནོན།
སྡང་དགྲའི་གཉའ་ནས་གནོན་པར་ཤོག
ཕུ་ནུའི་བློ་ཡི་འཁྲི་ཤིང་ཤོག་
ཁུ་བོ་གེ་སར་མཛད་དགེ་དེ།
་་
–
583



ཁྲིམས་སྲིད་རང་འགོ་ནོན་པར་ཤོག
མགོ་ལ་ཐོད་ཅན་གྱི་ཡང་རྒྱལ་ཤོག
ཁེབས་པ་ཅན་གྱི་དཔོན་པོ་ལ།
ལུས་འཁོར་གསུམ་ཅན་གྱི་བདག་པོ་ཤོག
གནམ་ཨ་སྔོན་ཆགས་པའི་ངོ་ཡ་དང་། །
ས་མི་འགྱུར་ཆགས་པའི་རྟེན་ཕུར་ཤོག
གླིང་སྔར་ཡང་དར་ལ་ཕྱིས་ཀྱང་དར། །
དར་རྒྱས་ལྷ་ཡི་བསྐོས་ཐང་དེ།།
བུ་ཁྱེད་ཀྱི་ཚེ་ལ་འགྲུབ་པར་ཤོག
འཛམ་གླིང་ཆོས་ལ་འགྱུར་བར་ཤོག
སྐྱིད་ལ་འཕོ་འགྱུར་མེད་པར་ཤོག
ང་གེ་སར་འགྲོ་དོན་མ་རྫོགས་བར།།
བུ་རྩེ་རྒྱལ་སྐུ་ཚེ་མཐར་ཕྱིན་ཤོག
ཕ་ཁུ་བོའི་སྨོན་ལམ་འགྲུབ་ཀྱང་འགྲུབ།
སྒོས་གེ་སར་སྨོན་ལམ་ཐོག་བས་བཙན།
ལྷ་དཀོན་མཆོག་གསུམ་གྱིས་དཔང་པོ་མཛོད།
ཚིག་སྨྲས་ཚད་མངོན་དུ་འགྲུབ་པར་ཤོག
ཅེས་སྨོན་ལམ་འགུལ་གླུ་དེ་ལྟར་གསུངས་ཤིང་སྲུང་རྟེན་སོགས་
གནང་བས་སྐུ་ན་ཤིན་ཏུ་ཆུང་ཡང་ལྷ་ཡི་རྣམ་སྤྲུལ་ཡིན་སྟབས་ཚེ་དར་
དང་སྐུ་རྟེན་ལ་འཐམ་པའི་ཚུལ་གྱིས་བཞད་པའི་སྒྲ་ཐེངས་གསུམ་
གྲགས་པ་ཀུན་གྱིས་ཐོས། དེར་ཚོགས་པའི་གླིང་གི་དཔའ་རྟུལ་་་
ཐམས་ཅད་དགའ་བས་ཡི་རངས་ཤིང་བཞད་པས་ཐམས་ཅད་དགའ་
ཞིང་སྐྱིད་པའི་རྟེན་འབྲེལ་ལྷུན་གྱིས་གྲུབ་བོ། དེ་ནས་ས་ར་ཧ་པའི་
584



ཆ
ཐ1
-
1
.
རྣམ་འཕྲུམ་བུ་ས་ཆགས་པའི་རྟེན་ཤིང་། སྣང་བ་དགྲ་ཡི་ཁ་གནོན།
གཡས་རུ་དམག་གིས་རུ་འདྲེན། གླིང་དེ་ཡོད་གཅིག་ཆོག་ཚ་ཞང་
འདན་མ་བྱང་ཁྲ་དེ་ཉིད་ཀྱིས་སྔར་ནས་གྲབས་པའི་བློན་བྱུར་ཞྭ་ཅན་
བདུན་ལ་འབུལ་ཚན་རྣམས་ཁྱེར་དུ་བཅུག་ནས་སྤྱན་སྔར་བཀྲམས།
གོང་ས་རྒྱལ་པོ་ཆེན་པོ་ལ་དར་མི་གཅིག་སྣ་ལྔ་ཕུལ། ་ ལིང་དར་་
གསུམ་ཕྱག་ཏུ་བཟུང་ནས་གྲལ་མདོར་རྒྱ་གྲུམ་སྔོན་པོ་བཀོད་པའི་སྟེང་
ནས་གླུ་ཐ་ལ་དྲུག་འགྱུར་གྱི་ངག་ལ་དྲངས་པའི་གླུ་འདི་ཕུལ་ལོ། །
ཨོཾ་མ་ཎི་པདྨེ་ཧཱུྃ།
གླུ་ཨ་ལ་ཐ་ལ་ཐ་ལ་རེད།
ཐ་ལ་གླུ་ཡི་ལེན་ལུགས་རེད། །
ལ་ལ་ངག་གི་འགུག་ལུགས་རེད། །
ཤར་རྒྱ་གར་རྩྭ་མཆོག་གོང་མ་ནས།
གྲུབ་ཆེན་ས་ར་ཧ་པ་མཁྱེན། །
ལས་ཉོན་མོངས་སྡིག་སྒྲིབ་དག་པར་ཤོག
ལྷ་རྩ་གསུམ་རྒྱལ་བ་རྒྱ་མཚོ་མཁྱེན། །
ཆོས་སངས་རྒྱས་བསྟན་པ་དར་བར་ཤོག
ལྷ་ཀླུ་གཉན་གསུམ་དགྲ་ལྷའི་དཔུང་།
རྨ་རྒྱལ་ཡུལ་གྱི་ཟོ་དོར་མཁྱེན།
གླིང་དཀར་བསྟན་པ་དགུང་ལ་བསྟོད།
ས་འདི་རྨ་གཡང་ཆགས་པའི་ས། །
མུ་པ་གནམ་གྱི་རྒྱལ་པོ་ཡི། །
གདན་ས་ཕོ་བྲང་སྟག་རྩེ་རེད།
མཁར་གོང་ས་དཔོན་གྱིས་ཞལ་བཀོད་མཛད། །
་
，，
་
ནཾ་
585
.



…… …….. ་པདགས ... ཐབས་ལབ པ ... -
་ བ་ ས ས ་ ཆད་
ནོར་བུ་བཟང་པོས་རྨང་གཞི་བཏིངས།
དགྲ་ལྷ་ཝེར་མ་ལས་ལ་བསྐུལ།
བསམ་བརྗོད་མཁར་འདི་ངོ་མཚར་ཆེ།
མ་ཟད་གླིང་ཡུལ་ཕུ་མདའ་ན། །
འཕྲུལ་མཁར་སུམ་ཅུ་སོ་ལྔ་ཡོད།
དབུ་ནག་སྡེ་ཕའི་སྡོད་ཆུས་ལ།
མཛོ་ཁྱུང་མདུན་ལམ་རྒྱ་ཞིང་བཟོས།
དགོས་འདོད་འབྲུ་ཡི་གཏེར་ཁ་ཕྱེས།
དབུ་ནག་འདུག་སྐྱིད་ཆེ་བར་མཛད།
གོང་གེ་སར་རྒྱལ་པོའི་མཛད་བཞག་རེད།
བུ་ང་འདྲ་ང་ངོ་མཁྱེན་ཀྱང་མཁྱེན།
ཕ་ཡབ་རྒྱུད་ཟ་ཧོར་རྒྱལ་རྒྱུད་རེད།
མ་ཡུམ་རྒྱུད་འདན་ཡུལ་རྒྱལ་རྒྱུད་རེད།
བུ་རང་མིང་འདན་མ་བསམ་གྲུབ་ཟེར།
ཚ་ཞང་འདན་རྗེ་རྒྱལ་པོ་ང་།
མུ་པ་གནམ་གྱི་རྒྱལ་པོ་ཡི། །
རྒྱལ་རབས་བཅོ་བརྒྱད་སྐུ་རིང་ལ།
འདན་མ་བློན་རབས་བཅོ་བརྒྱུད་སྲིད།
དཔོན་བློན་དམ་ཚིག་འགྱུར་མེད་བྱས།
རང་སྡེ་གསེར་ཕྱེ་སྒྲིལ་སྒྲིལ་བྱས།
སྡེ་ཟད་མེད་ས་ཁའི་རྩི་ཐོག་རྒྱས།
མུ་པ་གནམ་གྱི་སྐུ་རིང་ལ།།
འདན་མ་དགུ་ཚིགས་སྐྱ་མོ་བྱས།
586



ཞལ་ལུ་གསེར་གྱི་ཉི་མ་ཤར།།
རོང་ཚ་ཆུ་ཤེལ་ཟླ་བ་ཚེས། །
སྲས་ཆུང་སྨིན་དྲུག་མཐའ་ནས་བཀྲོ། །
དགའ་ཨེ་ཤེས་མུན་པ་རང་སངས་བཞིན།
སྐྱིད་ཨེ་ཤེ་བསྟན་པ་ཡར་དར་རེད།
ཁྲི་གཅེས་འདན་མ་བསམ་གྲུབ་ང་།
བསམ་དཀར་གངས་རི་རྩེ་རྒྱས་ལ།
དོན་གྲུབ་ཉི་མདངས་ཕོག་ལེ་རེད།
དེ་རིང་ཡར་གྱི་ཉི་མ་ལ། །
ཉིན་མཛོད་དར་གྱིས་སྣ་དྲངས་པའི།
སྟག་ལྤགས་ཀྱིས་གཙོས་པགས་རིགས་དགུ།
ཐེར་ཕྲུག་དར་ཕྲུག་གོས་སྣ་དགུ།
ཁྲབ་དཀར་གྱིས་གཙོས་གོ་མཚོན་དགུ།
རྒྱ་ཇ་སྒམ་དང་འབྲུ་དམར་སྒམ།
ཤིང་ཏོག་སྣ་ཚོགས་ཟས་རིགས་ལ།
དོ་སྒམ་ཉི་ཤུ་རྩ་ལྔ་ཡོད།
གཞན་ཡང་སྣེ་གྲངས་བརྒྱ་རྩ་ཡོད།
མུ་པ་གནམ་གྱི་རྒྱལ་པོ་ཡི།
ཕུ་བོ་འབུམ་པ་ཞལ་དཀར་ལ། །
གདུང་ལྷ་སྲས་འཁྲུངས་པའི་དགའ་སྟོན་ཡིན།
འབུལ་བས་ས་གཞི་མི་ཁྱབ་སྟེ། །
རེ་བའི་སེམས་ཀྱི་དགའ་སྟོན་ཡིན།།
རྟེན་འབྲེལ་བཀྲ་ཤིས་ཞུ་རྟེན་ཡིན།
587
1



བོད་འཛམ་གླིང་ས་ཡི་ལྟེ་བ་ལ།
ཆེ་ལ་ང་ཆེ་ཁོ་ཆེ་སྟེ།
རི་མཆོག་རབ་བཞིན་དུ་ཆེ་བར་ཤོག
གཏིང་ལ་ང་ཟབ་ཁོ་ཟབ་ཀྱང་། །
རོལ་མཚོ་བདུན་ལྟར་ཟབ་པར་ཤོག
གསེར་གྱི་རི་བདུན་མཐའ་ནས་བསྐོར།
རི་རབ་ཟེ་ལ་ལྷ་གནས་ཆགས། །
ཕྱོགས་བཞི་གླིང་ཆེན་བཞི་པོས་བསྐོར།།
མཚམས་བཞི་གླིང་ཕྲན་བརྒྱད་པོས་བསྐོར།
རྩ་བ་ཀླུ་ཡི་གྲོང་ཁྱེར་ཆགས། །
རི་དེ་ལ་དཔེ་བའི་སྐུ་བསོད་རྒྱས།
ཆེ་རྒྱལ་པོའི་འཁོར་དུ་འདུ་བར་ཤོག
ལྷ་དེ་ལ་དཔེ་བའི་དགའ་སྐྱིད་ལྡན།།
སྐྱིད་ལ་འཕོ་འགྱུར་མེད་པར་ཤོག །
འོག་གླུ་ལ་དཔེ་བའི་ལོངས་སྤྱོད་ལྡན།
ལོངས་སྤྱོད་འཕེལ་འགྲིབ་མེད་པར་ཤོག
ཤར་གླིང་དཔེ་བའི་གཟུགས་མཛེས་ལྡན།།
སྐུ་གཟི་བརྗིད་གཞན་སྣང་གནོན་པར་ཤོག
ལྷོ་འཛམ་གླིང་དཔེ་བའི་དམ་ཆོས་ལྡན། །
ཆོས་རྒྱལ་པོའི་རྒྱལ་སྲིད་སྐྱོང་བར་ཤོག །
ནུབ་གླིང་ལ་དབང་བའི་དཀོན་ནོར་ལྡན།
ཕྱུག་རྒྱལ་པོས་འགྲོ་ཀུན་སྐྱོབ་པར་ཤོག
བྱང་གླིང་ལ་དཔེ་བའི་ཚེ་རིང་བཞིན།
588



།
།
T
གླིང་དཀར་པོའི་མཐའ་དུས་སྐྱོང་བར་ཤོག
ཉི་ཟླ་རི་རབ་བད་ཁ་འགྲིམ། །
གླིང་བཞི་གླིང་ཕྲན་ཕྱོགས་ཀུན་གསལ།
སྐྱིད་ཉི་ཟླ་ལྟ་བུའི་སྐུ་བསོད་ལྡན། །
སྟོང་ཁམས་དབང་དུ་བསྒྱུར་བར་ཤོག
རྒྱུ་སྐར་ཁྲ་མོའི་ཕྱོགས་ན་བཀྲག
འབངས་སྡེ་ཟད་མེད་མཐའ་ནས་བརྒྱན།
འཛམ་གླིང་ཡོངས་ཀྱི་སྐྱབས་མགོན་ཤོག
པ་ཁུ་བོ་གེ་སར་དབྱེར་མེད་པའི། །
ལྷ་གོང་མའི་བཀའ་དགོངས་འགྲུབ་པར་ཤོག
སྐྱིད་གཡང་ཐམས་ཅད་འདུ་བའི་རྟེན།
རི་རབ་བཞིན་དུ་བརྟན་པར་ཤོག
ང་འདན་མ་བསམ་གྲུབས་སྨོན་ལམ་འདི།
དམ་ཚིག་གཙང་མས་འགྲུབ་ཀྱང་འགྲུབ།
དེ་རིང་སྨོན་ཚད་འགྲུབ་པར་ཤོག
ཕྱིས་བསམ་ཐམས་ཅད་འགྲུབ་པར་ཤོག
གོང་མའི་བཀའ་དགོངས་འགྲུབ་གྱུར་ཅིག
མི་འདོད་ཉེར་ཚེ་ཞི་གྱུར་ཅིག །
སངས་རྒྱས་བསྟན་པ་དར་བར་ཤོག
རྒྱལ་བློན་དམ་ཚིག་རྣམ་ཀུན་གཙང་།
སྙན་པའི་གྲགས་པ་ཆེན་པོ་ཡིས།
མ་འོངས་དབུ་ནག་སྙན་པར་ཤོག
གླུ་འཁྲུལ་བ་བྱུང་ན་མཐོལ་ལོ་བཤགས།
L
589



: :
ངག་འཁྱལ་བ་བྱུང་ན་བཟོད་པར་གསོལ། །
འདིར་བཞུགས་འགྲན་མེད་ཐུགས་ལ་ཞོག
ཅེས་གླུ་དེ་ལྟར་བླངས་ནས་དར་གྱིས་སྣ་དྲངས་འབུལ་མཚན་གྱི་
རིགས་རྣམས་ཕུལ་ཞིང་རང་བབས་གཡས་གྲལ་སྟག་གདན་གྱི་འགོར་
བཞུགས། དེ་བཞིན་གླིང་ཚོ་དྲུག་གི་དཔོན་པོ་མིང་ཐོགས་རྣམས་
ནས་ཀྱང་རྒྱུ་འབྱོར་འཁོས་དང་བསྟུན་པའི་བཙས་སྟོན་ལེགས་འབུལ་
མཛད། ཞག་ལྔ་མཚམས་མུ་པའི་གོ་བབས་ཀྱི་སྟོན་རྟེན་དུ་ཕོ་ཆེན་
རྟ་ཕོའི་དགུ་ཚན། མཛོ་ཕོའི་བདུན་ཚན། འཁོར་དྲུག་རྒྱ་ཇའི་ལྔ་
ཚན་རལ་གྲི་སུམ་ཚན་བཏགས་ནས་འདུ་ར་གྲོལ། ལྷ་སྲས་དགྲ་ལྷ་
རྩེ་རྒྱལ་དེ་ཉིད་ཤིན་ཏུ་གཅེས་པའི་ངང་དྲི་འཁྲུ་བྲི་བཟའ་རིན་མཚོ་
དང་ནུ་བསྟན་མ་ལ་སོགས་པས་སྐྱེད་བསྲིངས་པ་ན་ལྷ་དང་ཀླུ་དང་
དགྲ་ལྷ་སོགས་དཀར་ཕྱོགས་ལྷ་ཡིས་མགོན་སྐྱབས་མེལ་ཚེ་མཛད་པའི་
མཐུས་ཟླ་སྐྱེད་ཙམ་ན་གཞན་ལོ་འཁོར་གསུམ་ལས་ལུས་བོངས་གོམ་
ཤུགས་སོགས་ཆེ་ཞིང་བཀྲ་ཤིས་པའི་དགེ་མཚན་དུ་མ་དང་ལྡན་པ་དེ་
ལྟར་བྱུང་བར་གདའ་འོ། །
ཨེ་མ།
དགྲ་ལྷའི་རྒྱལ་པོ་རྡོ་རྗེ་ཚེ་ཡི་རྒྱལ།
མགོ་ནག་ཡོངས་ཀྱི་རྒྱལ་པོ་གེ་སར་རྗེ།
འགྲོ་བའི་དོན་དུ་བདུད་བཏུལ་རྫོང་གཡང་ཕབ།
ཐོག་མར་བདུད་ཀྱི་བླ་གནས་ཉམས་པའི་སྡེ།
བཏུལ་ཞིང་ཆེ་ནོར་གཡང་དུ་ཕབ་པའི་ཚུལ།
རྟེན་འབྲེལ་ལེགས་དགུ་འབྱུང་བའི་གཞི་མ་ཆེ།
ཡངས་པའི་རྒྱལ་བསྟན་རྒུད་པའི་བསྐལ་ངན་ཞིང་།
590



ཕན་བདེའི་འབྱུང་གནས་ཕན་བདེ་འཛིན་པ་རྣམས།
བཞེངས་ཤིང་དཔལ་གནས་ཉི་ཟླའི་འོད་ལྟར་གསལ།
དངོས་གྲུབ་བྱིན་ཚན་དྭངས་མའི་ཐིག་ལེ་ལྟར། །
མ་སང་རྩེ་རྒྱལ་སྤྲུལ་པས་བོད་ཡུལ་འདུལ།
མུ་ཏིག་ཕྲེང་བ་ལྟ་བུ་གྲངས་ལས་འདས།
ཤར་ཕྱོགས་ལྗོངས་ནས་གསལ་བའི་ཉི་མ་ཤར། །
ཟེར་ཐིག་འགྱུར་མེད་བོད་ཡུལ་མཐིལ་དུ་འཆར།
སྔོན་ཡུལ་མུན་པ་གསལ་བའི་གོ་ལ་ཆེ།
མུན་པའི་སྨག་རུམ་ལྷག་མེད་དེང་བའི་གཉེན།
དགྲ་བླ་ཝེར་མ་སྨན་བཙུན་ཀློང་གཅིག་ལྟར།
ལས་ཀྱི་འཕྲོ་ཟབ་རློམས་ནས་མངོན་པར་བཀོད།
དགྲ་བླ་ཉིད་ཀྱི་མཛད་སྤྱོད་ཇི་ལྟ་བ། །
དེ་འདྲ་བདག་སོགས་ཡོངས་ལ་སྨིན་པར་ཤོག
རྣམ་ཐར་དད་བྱས་སོམ་ཉི་མེད་པ་དང་། །
སྤྲོ་དགའ་དྭངས་བའི་རྗེས་སུ་འཇུག་གྱུར་ན།
ཡོན་ཏན་ངེས་པར་བརྒྱ་ལྡན་ཐོབ་པར་འགྱུར།
དུས་མིན་འཆི་བའི་རྐྱེན་དང་ཉེར་འཚེའི་རིགས།
མི་མཐུན་རྒུད་པའི་ཚོགས་རྣམས་ཞི་བར་འགྱུར།
སླར་སྨྲས་པ། །
སྐུ་མཆོག་མི་འགྱུར་འཕགས་པ་འཇམ་དཔལ་དབྱངས།
མཁྱེན་རབ་ཡེ་ཤེས་རྨོངས་བློ་ལྷག་མེད་བཅོམ།
གསུང་མཆོག་མི་འགག་འགྲོ་འདུལ་སྤྱན་རས་གཟིགས།-
སྙིང་རྗེ་ཚད་མེད་འཁོར་བ་དོང་ནས་སྤྲུགས།
591



sa TRD
ཐུག་མཆོག་མི་འགྱུར་ཕྱག་ན་རྡོ་རྗེའི་སྐུ། །
མ་རུངས་ཉམས་པའི་དགྲ་བགེགས་ཐལ་བར་བརླག་
ཡོན་ཏན་ངོ་བོ་བདེ་གཤེགས་འདུས་པའི་སྐུ།
རྒྱལ་བའི་དགོངས་བསྐངས་འགྲོ་བའི་རེ་འདོད་བསྐངས།
ཕྲིན་ལས་ངོ་བོ་པདྨ་ཐོད་འཕྲེང་རྩལ། །
བོད་ལྗོངས་ཡོངས་ལ་མཆོག་དངོས་སྟེར་བར་མཛད།
སྐུ་ལྔ་གཅིག་བསྡུས་སེང་ཆེན་ཡིད་བཞིན་རྒྱལ། །
མཛད་པའི་རྣམ་ཐར་རྒྱ་མཚོ་ཆེན་པོ་ལས། །
སྐྲ་རྩེས་ཆུ་ཐིག་བླངས་བཞིན་འགོད་པའི་དགེས།
ལས་ལ་དབང་བའི་མཛད་འཕྲིན་ལེགས་ཚོགས་རྒྱས།
རྒྱལ་བསྟན་དགེ་བཅུའི་ཉི་འོད་ཕྱོགས་ཀུན་ཁྱབ།
སྙན་སྙན་ཐམས་ཅད་འཇིག་རྟེན་ཕྱོགས་བརྒྱར་སྐད།
རྒྱལ་མཆོག་ཉིད་ཀྱི་རྣམས་ཐར་ཇི་ལྟ་བ། །
དགོས་པ་ཀུན་འགྲུབ་དར་ཞིང་རྒྱས་གྱུར་ཅིག
ཛ་ཡ་ཛ་ཡ་སུ་ཛ་ཡ།
མངྒ་ལམ།
592



格萨尔王传
残暴七兄妹
西藏社会科学院益希旺姆
根据昌都手抄本整理
责任编辑:唐本·才多
西藏人民出版社出版
西藏新华书店发行
西藏新华印刷厂印刷
开本:850x1168 32
开 印张:18.75 字数:314 千字
1993年3月第1版 1993年3月西藏第1次印刷
| 印数:01-2,530
ISBN7-223-00341-3/1·52
民文(藏22) 定价:4.80 元
(藏)新登字 01号



ISBN7-223-00341-3/1.52
民文(藏22) 定价:4.80元
(藏)新登字01号
